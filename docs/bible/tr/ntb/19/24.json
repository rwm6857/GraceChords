{
  "bookNumber": 19,
  "book": "Psalms",
  "chapter": 24,
  "verses": {
    "1": "RAB’bindir yeryüzü ve içindeki her şey, Dünya ve üzerinde yaşayanlar;",
    "2": "Çünkü O’dur denizler üzerinde onu kuran, Sular üzerinde durduran.",
    "3": "RAB’bin dağına kim çıkabilir, Kutsal yerinde kim durabilir?",
    "4": "Elleri pak, yüreği temiz olan, Gönlünü putlara kaptırmayan, Yalan yere ant içmeyen.",
    "5": "RAB kutsar böylesini, Kurtarıcısı Tanrı aklar.",
    "6": "O’na yönelenler, Yakup’un Tanrısı’nın yüzünü arayanlar İşte böyledir. Sela",
    "7": "Kaldırın başınızı, ey kapılar! Açılın, ey eski kapılar! Yüce Kral girsin içeri!",
    "8": "Kimdir bu Yüce Kral? O RAB’dir, güçlü ve yiğit, Savaşta yiğit olan RAB.",
    "9": "Kaldırın başınızı, ey kapılar! Açılın, ey eski kapılar! Yüce Kral girsin içeri!",
    "10": "Kimdir bu Yüce Kral? Her Şeye Egemen RAB’dir bu Yüce Kral! Sela"
  }
}