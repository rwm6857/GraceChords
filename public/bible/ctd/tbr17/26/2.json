{
  "bookNumber": 26,
  "book": "Ezekiel",
  "chapter": 2,
  "verses": {
    "1": "Tua awging in, “Mihing ahi Ezekiel aw, ding to in. Nang tungah thu kong gen nuam hi,” hong ci hi.",
    "2": "Tua bangin thu hong gen laitakin ka sungah Pasianʼ kha hong lutin ka khe-in hong ding tosak hi. Tua ciangin a awging kizom lai-in kei kiangah,",
    "3": "“Mihing ahi Ezekiel aw, kei hong langpangin a hong lehdo Israel minamte kiangah nang a hong sawl ka hi hi. A pu a pate uh mah bangin amaute in tu dongin kei hong lehdo lai uh hi.",
    "4": "Amaute a lungsim uh khauhin paupeeng uh hi. Keimah Topa Pasian in amaute tungah ka gen ding thute a va gen dingin a hong sawl ka hi hi.",
    "5": "Amaute in nangma thu hong mang a, hong mang kei zongin, amaute lakah kamsang khat a om khit lamtak thei ding uh hi.",
    "6": "“Ahi zongin mihing ahi Ezekiel aw, amaute ahi a, a thugente uh ahi zongin na kihta kei ding hi. Amaute in nang ling hong kaihnelh ding uh a, momai lak a om na bang ding hi. Tua bang hitaseleh, hih a lehdo thei miteʼ maipuak zia le amauteʼ kampaunate hangin lau tuan kei in.",
    "7": "Amaute in hong mang a, hong mang kei zongin, nang tungah kong gen khempeuh amaute tungah va gen in. Amaute pen a lehdo thei mi ahihna uh phawk in.",
    "8": "“Mihing ahi Ezekiel aw, nang tungah kong gen thute ngai in. Amaute bangin hong langpang kei in. Na kam ka inla, tu-in ka hong piak ding na ne in,” a hong ci hi.",
    "9": "Tua ciangin kei lamah khut khat hong kizan a, tua khut in laizial tawn khat a tawi ka mu hi.",
    "10": "Tua ciangin tua khut in tua lai kizial hong phel a, a lang nih tuakah lai kigelhin, dahlekah thu le thumletau thute vive a kigelh ka mu hi."
  }
}