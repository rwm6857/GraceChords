{
  "bookNumber": 26,
  "book": "Ezekiel",
  "chapter": 19,
  "verses": {
    "1": "Israel uliante hih bangin tamlawh in hong ci hi:",
    "2": "Na nu uh humpinelkai tawh kibang hi. Humpinelkai dangte tawh kikhawlin, a note a khoi hi.",
    "3": "A note khat thuhilh a, hong khang cing hi. Sabet zong hong siam a, mi hong ne hi.",
    "4": "Mite in tua thu za uh a, gum sungah awksak uh hi. Bawm sungah khum uh a, Egypt gamah paipih uh hi.",
    "5": "A pi º lametna teng bei ta hi. A no dang khat pantah leuleu a, a khang cing khat a suah hi.",
    "6": "Amah hong khang cing a, a dangte tawh kikhawl hi. Sabet zong hong siam a, mi hong ne hi.",
    "7": "Kulhpite su gawp a, khuapite siasak hi. Hawk zelzel a, a za mite lau mahmah hi.",
    "8": "Amah a hih dingin mite kikaikhawm uh a, mun khempeuh panin hong kuan uh hi. A ngenthang uh zak uh a, thang ah a awksak uh hi.",
    "9": "Bawm sungah khum uh a, Babylon kumpipa kiang a tunpih uh hi. Israel mual tung tengah ama hawkna a kizak nawn loh nadingin a khumcip uh hi.",
    "10": "Na nu uh, luitui gei ah a kisuan leenggui tawh kibang hi. Tui tampi ngah a, a teh, a gah, a pha hi.",
    "11": "A gui hiangte hong lian a, kumpi ciangkhut hong suak hi. Leenggui hong khang a, van hong ban hi. A teh pha-in sang mahmah a, mi khempeuh in mu kim hi.",
    "12": "Ahi zongin hehna tawh leenggui kizung bawh a, leilak kidenna hi. Nisuahna huihpi hong nung a, a gah teeng keu tumsak hi. A hiangte kikuai tan a, keu-in kihal tum hi.",
    "13": "Tui om lohna lei keu gamah tu-in hih leenggui kituah hi.",
    "14": "Hih leenggui mei in kaang a, a hiang a gah kaang tum mang hi. A hiangte liankik nawn lo dinga, kumpi ciangkhut suakkik ngei nawn lo ding hi. Hih a tunga pen tamlawhna hi a, a kisa zelzel ngei khat ahi hi."
  }
}