{
  "bookNumber": 22,
  "book": "Song of Solomon",
  "chapter": 2,
  "verses": {
    "1": "Kei pen Sharon gam sunga a om gamlak pak, mualkuam sunga a om unok pak bang ka hi lel hi.",
    "2": "Tua bang hi lo a, ka ngaihno pen numei khempeuh lak panin ling lak a a om unok pak tawh kibang hi.",
    "3": "Ka ngaihno tangval dang tawh teh lehang gamlak singkung lak a a om epel kung tawh kibang hi. Ama liim ah ka tu nuam a, a gahte lim ka sa hi.",
    "4": "Annekna phualah hong paipih inla, itna mai tawh hong en in.",
    "5": "Lungzuang, duangvul ka hih manin leenggahkeu tawh hong vak inla, epel gah tawh hong thadimsak in.",
    "6": "A veilam baan hong khamsak a, a taklam khutin kei hong kawi hi.",
    "7": "Jerusalem nungakte aw, koʼ kingaihna nong suknawi loh nadingun sakhi le sanang tawh kei tungah hong kiciam un.",
    "8": "Ka ngaihnoʼ awging ka za hi. Mual tung tawnin hong tai a, mualte kantanin kei hong zuan hi.",
    "9": "Ka ngaihno sanang tawh kibang a, sakhital no tawh zong a kibang hi. Ka inn pualam uh ah dinga, tawlet ah hong dak zialin kawmvang panin hong en giau hi.",
    "10": "Ka ngaihno in ka kiangah thu hong gen a, “Hong pai in, ngaihno aw, hong zui in, itluat aw.",
    "11": "Phalbi veng ta a, guah zu nawn lo hi.",
    "12": "Gam sung tengah paakte palh a, la sak hun tung ta hi. Gam sung tengah vakhu hamte kiza ta hi.",
    "13": "Theite zong min ta a, leenggah pak gim namtui zong kiza ta hi. Hong pai in, ngaihno aw, hong zui in, itluat aw.",
    "14": "Suangheeng kawm a vasa bangin nang na bu niloh hi. A ngaihbaang na mai hong musak inla, a lungzuan huai na awging hong zasak in.",
    "15": "“I leengguite pak ta ahih manin ngia no hon in a suksiat ma-in tua ngia no honte man ni,” hong ci hi.",
    "16": "Ka ngaihno keima aʼ hi; kei zong ama aʼ hiʼng. Amah in unok paakte lakah a tuu cing a,",
    "17": "nitak huih vot mateng nitak ni tum mateng a cing hi. Sanang bangin mual tunga sakhital no bangin itluat aw, hong paikik in."
  }
}