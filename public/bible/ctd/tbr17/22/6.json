{
  "bookNumber": 22,
  "book": "Song of Solomon",
  "chapter": 6,
  "verses": {
    "1": "Nungak lak a hoih pen nu aw, na ngaihno, koi ah pai hiam? Na ngaihno koi lam pai hiam? Amah hong zon pih nung.",
    "2": "Ka ngaihno, paknamtui kung a pona, a huan sungah pai hi. A huan sungah a tuu cing a, unok paakte a lo hi.",
    "3": "Ka ngaihno kei aʼ hi a, kei zong ama aʼ hiʼng. Amah in unok pak lakah a tuute gamtasak hi.",
    "4": "Ngaihno aw, Jerusalem khuapi bangin na etlawm mahmah a, Tirzah khuapi bangin na hoih mahmah a, vantung aksi bangin na deihhuai hi.",
    "5": "Keima lam hong nga kei in. Na mai in hong leng lua hi. Gilead mual tunga keel hon diang leklek bangin na samphekte phe velvel hi.",
    "6": "Na hate zong, a kisil khin phet tuu hon bangin pak singseng hi. A tok khat zong om lo a, a vekpi-in kituak dimdiam hi.",
    "7": "Na lu khuhna puan sung panin na kho hong san lihleh hi.",
    "8": "Kumpi-zi sawm guk, kumpi zineu sawm giat, sim zawh lohin nungak tampi om kha dinga,",
    "9": "ahi zongin khat bek ka ngai a, amah pen vahui bangin it-huai hi. Amah pen a nuʼ tanu neihsun hi a, a nuʼ ta it pen khat ahi hi.",
    "10": "Zing khuavak tawh a kibang hih nungak kua ahi hiam? Amah melhoih mahmah a, nitaang, khataang, a bang hi.",
    "11": "Kuam sunga om singkungnote a en ding, leengguite a pak nai hiam a en ding, mang kawlsing a pak nai hiam a en dingin singno huanah ka pai suk hi.",
    "12": "Galdo dingin a kipan sakol hawl pa a liin bangin nang kong ngaihna hangin ka liingliing hi.",
    "13": "Hong ciahkik in, hong ciahkik in, Shulam numei aw. Nang kong muh theih nadingun hong ciahkik in, hong ciahkik in. Shulam nungak, khanglui lai-a a lamte bangin bang hangin hong mu nuam na hi uh hiam?"
  }
}