{
  "bookNumber": 22,
  "book": "Song of Solomon",
  "chapter": 3,
  "verses": {
    "1": "Zan sialin ka lup kawmin, ka ngaihno ka lung ngaingai a, amah ka zon hangin ka mu zo kei hi.",
    "2": "Tho-in khua sung tengah ka vak a, kongzing kawm tengah ka pai kawikawi a, ka ngaihno ka zong a, ka zonzon hangin ka mu zo kei hi.",
    "3": "Khua sung cingin a pai kawikawite ka tuak a, “Ka ngaihno na mu uh hiam?” ci-in ka dong hi.",
    "4": "Khua sung cingte tawh ka kikhen khit phetin ka ngaihno tawh ka kimu hi. Amah kawi-in ka lencip a, ka pianna ka nuʼ inn dei sung, ka nuʼ inn dong ka tunpih mateng ka khah kei hi.",
    "5": "Jerusalem nungakte aw, koʼ kingaihna nong suknawi loh nadingun sakhi le sanang tawh kei tungah hong kiciam un.",
    "6": "Myrrh paknamtui le saledi paknamtui a kihel tawh a kibang, sumbuk a paknamtui om khempeuh a kihal khin a khu tawh a kibang, gamlak a hong khu to henhan bang ahi hiam?",
    "7": "En un, Solomon kumpi luai-in hong kizawng! Israel gam sunga om galkap hoih pen galkap sawm guk in amah cing hi.",
    "8": "A vekpi-in namsau zat a siam vive hi a, galdo a siam vive hi khin uh hi. A vekpi-in namsau kuah kim uh a, miʼ hih khak ding a cing uh hi.",
    "9": "Sing hoih pen tawh a kibawl luai-in Kumpi Solomon hong kizawng hi.",
    "10": "A luai khuamte, ngun tawh kizut a, a tungah kham tawh a kizem puan a kilam hi. A tut nadingin puansan kibawl a, a sungah savun kidap hi.",
    "11": "Jerusalem nungakte aw, hong pai unla, Kumpi Solomon en dih ve un. A zi neih ni, a lungdam ni-a, a nu in amah a khuksak Kumpi lukhu hong khu hi."
  }
}