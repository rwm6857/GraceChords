{
  "bookNumber": 4,
  "book": "Numbers",
  "chapter": 1,
  "verses": {
    "1": "Amaute, Egypt gam panin a paikhiat zawh uh a kum nihna, a kha nihna a ni masa ni-in, Sinai sehnel gam kikhopna puanbuk sungah Topa in Moses hopihin hih bangin ci hi:",
    "2": "“Nang le Aaron in Israel mihonte khempeuh a innkuankuan, a behbehin, pasal peuhmah a milipin a phazah sim un.",
    "3": "Israel sungah kum sawm nih panin a tungsiah a pha, galdo dingin a kuan thei ding mi khempeuh a honhonin na sim ding uh hi.",
    "4": "A minam simin a beh sungah a lutang ahi mi khat ciat in hong huh ding uh hi.",
    "5": "No hong huh dingteʼ min: Reuben sung panin Shedeurʼ tapa Elizur;",
    "6": "Simeon sung panin Zurishaddaiʼ tapa Shelumiel;",
    "7": "Judah sung panin Amminadabʼ tapa Nahshon;",
    "8": "Issakhar sung panin Zuarʼ tapa Nethanel;",
    "9": "Zebulun sung panin Helonʼ tapa Eliab;",
    "10": "Josef tapate, Efraim sung panin Ammihudʼ tapa Elishama le Manasseh sung panin Pedahzurʼ tapa Gamaliel;",
    "11": "Benjamin sung panin Gideoniʼ tapa Abidan;",
    "12": "Dan sung panin Ammishaddaiʼ tapa Ahiezer;",
    "13": "Asher sung panin Okranʼ tapa Pagiel;",
    "14": "Gad sung panin Deuelʼ tapa Eliasaf;",
    "15": "Naftali sung panin Enanʼ tapa Ahira ahi hi,” a ci hi.",
    "16": "Hihte pen mihon sung panin a kiteel, amauʼ phung sung panin a makaite, Israel behteʼ lutangte ahi uh hi.",
    "17": "Topa in Moses a thupiak bangin Moses le Aaron in a min kilo sa hih mite khawmin, a kha nihna a ni masa ni-in amaute in kum sawm nih panin a tungsiah a pha peuhmah a milipin a innkuankuan, a behbehin amau le amau a kiciamteh mihon buppite khawm uh hi. Tua ahih ciangin amah in Sinai sehnel gamah amaute a phazah a sim hi."
  }
}