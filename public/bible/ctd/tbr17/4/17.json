{
  "bookNumber": 4,
  "book": "Numbers",
  "chapter": 17,
  "verses": {
    "1": "Topa in Moses kiangah,",
    "2": "“Israel mite tungah thu gen inla, amaute tung panin, beh khat ciangin ciangkhut khat, a beh tawh kizui-in a makaite khempeuh tung panin ciangkhut sawm le nih la in. A ciangkhut tungah amauʼ min ciat gelh inla,",
    "3": "Levi ciangkhut tungah Aaronʼ min gelh in. Bang hang hiam cih leh beh lutang khat ah ciangkhut khat hi ding hi.",
    "4": "Tua ciangin kikhopna buk sung, thuciamna mai, nang tawh i kituahna munah tuate na koih ding hi.",
    "5": "Keimah in ka teel mipaʼ ciangkhut hong sel ding hi. Amaute in nang hong phunsanna, Israel miteʼ phunna tua bangin keiʼ kiang panin ka beisak ding hi,” a ci hi.",
    "6": "Moses in zong Israel mite tungah tua thu a gen hi. A makaite khempeuh in a beh tawh kizui-in makai khat ciangin khat pai, ciangkhut sawm le nih ama tungah pia uh a, Aaronʼ ciangkhut zong amauʼ ciangkhut lakah a om hi.",
    "7": "Moses in thuciamna puanbuk sung Topaʼ mai ah tua ciangkhutte a koih hi.",
    "8": "A zing ciangin thuciamna puanbuk sungah Moses a pai leh, Levi-te beh ading Aaronʼ ciangkhut selin nguum khia a, paakin, almond min gah a gah hi.",
    "9": "Tua ciangin Moses in Topaʼ mai panin Israel mite khempeuh kiangah ciangkhut khempeuh paikhiatpih hi. Amaute in en uh a, a ciangkhut ciat uh a la uh hi.",
    "10": "Topa in Moses kiangah, “Amaute si kha ding ahih manin, amaute in kei hong phunsanna beisak theih nadingin a lehdo mite adingin lim ahi dingin thuciamna mai ah Aaronʼ ciangkhut koihkik in,” a ci hi.",
    "11": "Tua ahih manin Topaʼ sawl bangin Moses in zong a hih hi.",
    "12": "Israel mite in Moses kiangah, “En in, kote a si ka hi ta uh a, kote khempeuh a mawkna ka hi ta uh hi.",
    "13": "A nai ah a pai, Topaʼ biakbuk nai ah a pai peuhmah si ding hi. Kote khempeuh ka bei nading uh hi ta hi lo ahi hiam?” a ci uh hi."
  }
}