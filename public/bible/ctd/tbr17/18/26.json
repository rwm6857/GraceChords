{
  "bookNumber": 18,
  "book": "Job",
  "chapter": 26,
  "verses": {
    "1": "Tua ciangin Job in dawng a,",
    "2": "“A hehpihhuai kei nong huhna, a tha zawngkhal kei nong hotna, hih bang ahi hiam?",
    "3": "Kei bang mihai tungah thu manpha nong gen a, pilna thu tampi nong pulak hi.",
    "4": "Tua bang thu a gen dingin kua in hong sawl a, kuaʼ lungsim hong pulak khia na hi hiam?",
    "5": "“Misiteʼ gam kiliing a, a sunga a teeng mite launa tawh a liing hi.",
    "6": "Pasianʼ muhna ah misiteʼ gam kilang sinsen a, a muh theih loh nadingin a liah bangmah om lo hi.",
    "7": "Pasian in mun awng tungah vanpi hong zal khia a, bangmah in a len lopi-in leitung a khai lingleng hi.",
    "8": "Amah in meii lom lakah tuite khol a, tua a gik mahmah tui meii a pua zosak hi.",
    "9": "Amah in kha a liah ding bawl a, meii tawh kha a khuh hi.",
    "10": "Amah in muh tawpna ah git dinden a, khuavak le khuamial a khen hi.",
    "11": "Amah in vanpi a pua khuampite a taii ciangin tua khuampite lau-in a liing uh hi.",
    "12": "Ama thahatna tawh tuipi zo a, ama siamna tawh tui ganhing golpi Rahab that lum hi.",
    "13": "A hu a san ciangin vantung teng siang pah a, ama khut in a tai khia gulpi that lum hi.",
    "14": "Hihte pen ama vangliatna them khat bek hi pan a, i zak thute pen a hemlam bek hi pan hi. Pasian a liatna taktak kuaʼn thei zo ding ahi hiam?” a ci hi."
  }
}