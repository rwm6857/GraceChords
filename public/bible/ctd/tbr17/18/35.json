{
  "bookNumber": 18,
  "book": "Job",
  "chapter": 35,
  "verses": {
    "1": "Tua ciangin Elihu mah in,",
    "2": "“Job aw, Pasianʼ muhna ah ka paubaang kei hi, na cih ding kilawm lo hi.",
    "3": "Pasian kiangah, ka khialh hangin bang phamawh sa na hi hiam? Khialhna ka gamtat loh manin bangmah phattuamna ka ngah kei hi, na cih ding kilawm lo hi.",
    "4": "Nang le na lawmte tungah thu kong gen ding hi.",
    "5": "“Vantung en to dih un. Meiite bangzah takin sang om to ahi hiam?",
    "6": "Mawhna na gamtat manin, Pasian bangmah su kha lo hi. Tampi tak khial talecin zong amah su kha tuan ahi hiam?",
    "7": "Na thumanna hangin Pasian in phattuamna ngah ahi hiam? Pasian in nang kiang panin bangmah deih lo hi.",
    "8": "Na khialhna hangin na mipihte bek in thuak a, na gamtat hoihna hangin na mipihte bek in phattuamna ngah hi.",
    "9": "“Mite in gim a thuak ciangin tau uh a, amaute a hon khia dingin midang khatpeuh a sam uh hi.",
    "10": "Lungzin hun laitakin thahatna a pia, amaute a Piangsak Pasianʼ lam nga lo uh hi.",
    "11": "Eite mi pilin a hong bawl, ganhingte le vasate sangin a pil zaw-in a hong bawl Pasianʼ lam nga lo uh hi.",
    "12": "Amaute migilo mi kihisakte ahih manun, huh ding a nget hangun Pasian in pia lo hi.",
    "13": "Ngetnget, gengen, a phattuamna bangmah om lo hi. Vanglian Pasian in na mu lo, na ngai lo hi.",
    "14": "“Job aw, nangmah in, ‘Pasian ka mu thei kei a, ahi zongin ka thu ama khut sungah om a, lungduai takin ka ngak niloh hi,’ na ci hi.",
    "15": "Pasian in kuamah gim pia lo a, khialhna zong thupi ngaihsut lo hi, ci-in na ngaihsun hi.",
    "16": "Tua banga kam na paupau a mawknapi hi a, na gen mel zong a thei het lo na hihna thu a hong kilangsak na hi hi,” a ci hi."
  }
}