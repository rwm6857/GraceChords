{
  "bookNumber": 23,
  "book": "Isaiah",
  "chapter": 18,
  "verses": {
    "1": "Ah, Ethiopia gunteʼ gal khat, puankhai gunkuangpi a omna gamte in Nail gun tawnin tui tungah laisah tawh a kibawl gunkuangpite tungah tuangin taangmi hong sawl uh hi. No a zaptel makaite aw, amauʼ gam gunpi in a phelkhap, a vanglian a gualzo minam, a nai a gamla ah a kikihta mi, a tun sang mi, a cineel minamte kiangah va pai un.",
    "3": "Leitung a teeng mi khempeuh, leitung a om mi khempeuh aw, mualte tungah lim khat hong kilah ciangin en un! Peengkul hong kimut ciangin ngai un!",
    "4": "Bang hang hiam cih leh Topa in kei tungah, “Ni taang sunga nisa silsel, an lak nisat hun sunga meii zun bangin, ka omna panin daitakin ka en ding hi,” hong ci hi.",
    "5": "Bang hang hiam cih leh leenggah lawh hun ma deuh, leenggui a pak khit, leenggah a puamcin laitakin, amah in singhiang heuhna temkawi tawh a selte at khia dinga, a zaam zeizai a hiangte heuh khia ding hi.",
    "6": "Tuate khempeuh mual tunga om vasateʼ nek ding le leitung a ganhingteʼ nek dingin kinusia ding hi. Khuakhal ciangin vasate in ne dinga, phalbi ciangin leitung a ganhingte in ne ding uh hi.",
    "7": "Tua hun ciangin, amauʼ gam gunpi in a phelkhap, a vanglian a gualzo minam, a nai a gamla ah a kikihta mi, a tun sang mi, a cineel mite kiang panin Vanglian Topa ’ min omna Zion mual, Vanglian Topa ’ tungah letsong hong kipuak ding hi."
  }
}