{
  "bookNumber": 23,
  "book": "Isaiah",
  "chapter": 4,
  "verses": {
    "1": "Tua ni ciangin nupi sagih in papi khat neikhawm ding uh a, “Kote in komauʼ an ciat ne-in, komauʼ puan ciat mah ka silh ding uh hi. Kote pen, nangma zi cih min bek hong puasak in; ka min siatna teng uh hong hum in,” ci ding uh hi.",
    "2": "Tua ni ciangin Topa ’ bul sel pen melhoihin minthang dinga, leitung panin a piang gahte pen, a suakta lai Israel miteʼ kiphatsakna le minthanna hi ding hi.",
    "3": "Topa in thukhenna le meihalna tawh Zion miteʼ mawhna teng siangsakin, Jerusalem khua sung panin mi thahna teng a beisak ciangin Zion ah a om lai mi, Jerusalem ah khang tawntungin a om dingin a kiciamteh sa mite khempeuh, a siangtho kici ding hi.",
    "5": "Tua ciangin Zion Mual tung, tua lai-a kikhawm mi khempeuh tungah, sunin meii sungah, zanin meikuang khu tawh Topa hong kilang dinga, Topa ’ minthanna vang in khuapi hu ding hi.",
    "6": "Tua minthanna vang pen sun ciangin nisa a liah ding le huihpi guahpi panin bukna le belhna zong hi ding hi."
  }
}