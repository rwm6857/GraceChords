{
  "bookNumber": 23,
  "book": "Isaiah",
  "chapter": 39,
  "verses": {
    "1": "Tua hun laitakin Baladanʼ tapa, Babylon kumpi ahi Merodak-baladan in Hezekiah a ci na-in a damkikna thu za ahih manin ama kiangah laikhak le letsong tawh taangmite a sawl hi.",
    "2": "Hezekiah in amaute limtakin zin na do hi. Amah in ama dangka inn, ngun, kham, paknamtui, sathau manpha, a galvan koihna inn khempeuh le a vankoihna sunga a kimu theite khempeuh amaute a na lak hi. Ama inn sung hitaleh, ama gam sunga om khempeuh hitaleh Hezekiah in amaute a lah loh bangmah om lo hi.",
    "3": "Tua ciangin Kumpi Hezekiah kiangah kamsang Isaiah hong pai-in, “Hih mite in bang hong gen ahi uh hiam? Koi lai panin nang kiangah hong pai ahi uh hiam?” a ci hi. Hezekiah in, “Amaute, a gamlapi, Babylon gam panin kei kiangah a hong pai uh ahi hi,” a ci hi.",
    "4": "Amah in, “Amaute in na inn sungah bang teng mu ahi uh hiam?” a ci hi. Hezekiah in, “Amaute in ka inn sunga a om khempeuh a vekin mu khin uh hi. Ka vankoihna innte sunga nate amau ka lah loh om lo hi,” ci-in a dawng hi.",
    "5": "Tua ciangin Isaiah in Hezekiah kiangah, “Vanglian Topa ’ thu ngai in:",
    "6": "En in, na inn sunga a omte khempeuh le na pu na pate in tu ni donga a khol sate, Babylon ah a kipuak ding ni hong tung ding hi; bangmah kinusia lo ding hi, Topa in ci hi.",
    "7": "Nangʼ sung panin a suak, nangma tapate kim khat kipaikhiat pih dinga, Babylon kumpipaʼ inn sungah innsung maang nasep kisemsak ding hi,” a ci hi.",
    "8": "Tua ciangin Hezekiah in Isaiah kiangah, “Nong gen sa Topa ’ thu a hoih ahi hi,” a ci hi. Bang hang hiam cih leh amah in, “Keiʼ nuntak hun sungin nopna le lungmuanna om buang ding hi,” ci-in a ngaihsun hi."
  }
}