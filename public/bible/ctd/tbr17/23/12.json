{
  "bookNumber": 23,
  "book": "Isaiah",
  "chapter": 12,
  "verses": {
    "1": "Ni khat ni ciangin mite in, “ Topa aw, kei tungah na heh hangin na hehna dam ta a, kei hong hehnem na hih manin nang tungah lungdamna kong ko ding hi.",
    "2": "En in, Pasian pen kei a hong hon khia pa ahi hi. Amah ka muang dinga, ka lau kei ding hi. Bang hang hiam cih leh Topa Pasian in thahatna le vangliatna hong pia a, amah pen kei a hong hon khia pa ahi hi,” a cih hun uh hong tung ding hi.",
    "3": "Tui siangtho in a dangtakte a lungdamsak mah bangin, Pasianʼ hotkhiatna in a mite lungdamsak ding hi.",
    "4": "Ni khat ni ciangin mite in, “ Topa ’ tungah lungdam ko unla, ama hong huh ding ngen un. Minam khempeuh lakah ama septe kitheisak unla, ama min kiliansak hi, ci-in gen un.",
    "5": "Amah in minthang takin sem khin ahih manin Topa ’ tungah phatna la sa unla, leitung khempeuh ah hih thu kitheisak un.",
    "6": "Zion-a teeng mite aw, nomauʼ lakah Israel-teʼ Siangtho Pa lianin om ahih manin lungdamin awng unla, lungdamin la sa un,” a cih hun uh hong tung ding hi."
  }
}