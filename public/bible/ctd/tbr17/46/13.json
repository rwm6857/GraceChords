{
  "bookNumber": 46,
  "book": "1 Corinthians",
  "chapter": 13,
  "verses": {
    "1": "Keimah in mihingte pau a tuamtuamte le vantung mite始 pau nangawn ka pau theih hangin itna ka neih kei leh a bil-aphuai zam le daltuah kitum tawh a kibang lel ka hi hi.",
    "2": "Thuhilh siamna nei-in, thusim khempeuh thei-in, na khempeuh thei-in, mualte kinsak zawh nading upna ka neih hangin itna ka neih kei leh ka kimanna bangmah om lo hi.",
    "3": "Ka neih khempeuh midangte tungah pia-in, Pasian始 nasepna hangin kihal tum na ka thuak ahi zongin itna ka neih kei leh ka phattuamna bangmah om lo hi.",
    "4": "Itna neite a lungduai-in migi hi. Itna neite in hazatna lungsim nei loin, zong kisathei lo hi.",
    "5": "Itna neite a kilawm loin gamta lo, heh pakpak lo, mite始 mawhna ciamteh lo hi.",
    "6": "Thuman lote ah lungdam ngei lo uh a, thumante bekah lungdam uh hi.",
    "7": "Itna neite lungkia cih omngei lo hi; a upna, a lametna, lungduai takin a ngaknate uh a mawkna cih omngei lo hi.",
    "8": "Itna pen a tawntungin a kip ahi hi. Thuhilh siamna a om tei hangin tawl khat sung bek kimangin, pau lamdang pau theih siamnate a om hangin bei dinga, thutheih siamna a om hangin maimang ding hi.",
    "9": "Bang hang hiam cih leh eite始 neih thutheih siamnate le i thuhilh siamnate a kicing hi lo hi.",
    "10": "Ahi zongin a kicing thu hong tun ciangin a kicingtaak lo thu teng maimang ding hi.",
    "11": "Naupang ka hih hun lai-in naupang mah bangin kampau-in, thu ngaihsunin, ka gamta hi. Ahi zongin tu-in khangham ka hih manin naupang vaite ka zang nawn kei hi.",
    "12": "Dal limlang sunga et bangin tu laitakin a kitel pha loin i mu milmial a, ahi zongin mai lamah maitang kituahin i mu ding hi. Tu laitakin i theihnate kicing lo a, ahi zongin mai lamah Pasian in eite hong theih mah bangin a kicing takin amah i thei ding hi.",
    "13": "Tu laitakin a om lai thu thumte pen upna, lametna le itna hi a, tua thumte sung panin itna mah a thu lian pen ahi hi."
  }
}