{
  "bookNumber": 46,
  "book": "1 Corinthians",
  "chapter": 8,
  "verses": {
    "1": "Tu-in milim biakna sa tawh kisai thu panin: Amaute in, “Ka thei uh hi,” a cih mah bangin eite khempeuh in theihna i neih ciatna thu i thei hi. Tua bang theihna in mite kisatheisak a, ahi zongin itna in mite kipsak hi.",
    "2": "Mi khat in thu a thei-in a kingaihsut leh a taktakin a theih dingin a kilawm zah a thei nai lo ahi hi.",
    "3": "Mi khat in Pasian a it leh Pasian in tua mipa a na thei hi.",
    "4": "Tua ahih manin biakna sa tawh kisai thu panin: Milim i cih pen bangmah a om lopi khat lim dingin a kibawl na hi a, Pasian khat bek a om ahihna thu i theih ciat ahi hi.",
    "5": "Leitung le vantungah pasian le topa a kici tampi a om ahi zongin,",
    "6": "eite adingin Pasian khat bek, Pa khat bek a om hi. Ama adingin i nuntakna pa, na khempeuh a piangsak pa ahi hi. Eite tungah nuntakna a hong pia, na khempeuh a piangsak Topa Jesu Khris khat bek a om hi.",
    "7": "Ahi zongin mi khempeuh in hih thu thei kim lo uh hi. Mi pawl khatte, milim biakna thu ah kingeina seh lua khin uh ahih manin tu hun mahmah in zong biakna sate a nek uh ciangin tua milim tawh kisai sa mahin ngaih sunsun lai uh hi. Amaute lungsim thaneem uh ahih manin tua sate a nek uh ciangin a zehphi mahin kingaihsun uh hi.",
    "8": "Ahi zongin tua i nek ante in Pasian tawh i kizopna hong hoihsak tuan lo hi. I nek loh hangin siatna om tuan lo a, i nek hangin zong phatna om tuan sam lo hi.",
    "9": "Ahi zongin noteʼ ut bangin gamtat theih nading thu na neihna uh hangin upna a neu laite a puksak na suahkhak loh nadingun hoihtakin kidawm un.",
    "10": "No thu thei-a a kineite, milim biakna inn sungah milim biakna sa na neklam uh, hih thu tawh kisai ah a lungsim hat zo nai lote in hong mu kha zenzen leh milim biakna sa nek ding a hanthawn na suak kha ding uh hi.",
    "11": "Tua ahih manin noteʼ thutheihna hangin, Khris in sihna a thuakpih, thu upna sungah i sanggamte a siasak na suak ding uh hi.",
    "12": "Tua bangin lungsim thaneemte gimsakin, thu upna sungah na sanggamte uh tungah na khialh uh ciangin Khris tung mahmah ah a khial na hi uh hi.",
    "13": "Tua ahih manin nekna in thu upna sungah ka sanggamte khat a khialsak ding ahihleh, amah a puk khak loh nadingin milim biakna sa ka ne ngei het kei ding hi."
  }
}