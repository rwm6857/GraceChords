{
  "bookNumber": 38,
  "book": "Zechariah",
  "chapter": 3,
  "verses": {
    "1": "Topa in maang hong musak a, Topaʼ vantungmi mai ah siampi lianpen pa Joshuaʼ mawhna a zong dingin a kiangah Satan zong a om ka mu hi.",
    "2": "Topaʼ vantungmi in Satan kiangah, “Satan aw, Topa in nang hong mawhsak hi. Jerusalem a it Topa in nang hong mawhsak hi. Hih Joshua pen meikhuk sung panin a kiteen khia singkhuah tawh kibang hi,” a ci hi.",
    "3": "Joshua ahihleh vantungmi mai ah dinga, puan a nin mahmah a silh hi.",
    "4": "Vantungmi in ama sawltak van midangte kiangah, “Hih mipaʼ silh a puan ninte suahkhiatsak un,” ci-in thu a pia hi. Tua ciangin vantungmi in Joshua kiangah, “Na mawhna teng kong paih khiatsak khin a, tu-in na silh dingin puan thak kong pia ding hi,” a ci hi.",
    "5": "Tua ciangin a sawltak van mite thu pia a, Joshuaʼ lu tungah dial siangtho a khipsak ding uh a sawl hi. Topaʼ vantungmi tua munah a din sung mahin, amaute in zong Joshua, dial siangtho khimsakin, tua khit ciangin puan siangtho zong a silhsak uh hi.",
    "6": "Tua ciangin Topaʼ vantungmi in Joshua kiangah limtakin thu gen a,",
    "7": "Vanglian Topa in hih bangin ci hi: “Ka thukhamte zui-in kong sawl thute na sep leh, ka biakinn sung le biakinn huang sungteng na uk dinga, hih ka kiang a om vantung miteʼ thu ka ngaih bangin nangma thu zong ka hong ngai ding hi.",
    "8": "Tua ahih ciangin siampi lianpen pa Joshua aw ngai in: Ama siampi pih ahi no a dangte in zong ngai un. Note pen mailam thuhoihna ding lim na hi uh hi. Sing bangin A Sel a kici min nei khat kong paisak ding hi.",
    "9": "Joshuaʼ omna mai ah, mai sagih a nei suang khat ka koih hi; tua suang tungah lai ka gelh dinga, ni khat sungin hih gam miteʼ mawhna ka paih khiatsak ding hi.",
    "10": "Tua ni ciangin note khempeuh in leenggui le theikungte hau-in nuam na sa ding uh a, na veengte ciat un hong nek pihin hong lungdam pih nadingun na sam ding uh hi, Vanglian Topa in ci hi,” a ci hi."
  }
}