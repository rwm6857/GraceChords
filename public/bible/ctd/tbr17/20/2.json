{
  "bookNumber": 20,
  "book": "Proverbs",
  "chapter": 2,
  "verses": {
    "1": "Ka ta aw, kong hilhte thei inla, kong gente mangngilh kei in.",
    "2": "Pilna thute limtakin ngai inla, na theih tel zawh nadingin hanciam in.",
    "3": "Thu theih nading hanciam takpi inla, thu muh nading hahkat takpi in.",
    "4": "Ngun, ahih kei leh a kiseel sum manpha zon bangin, hahkatin pilna zong in.",
    "5": "Tua hileh, Topa zahtakna thu na thei dinga, Pasian na thei tel ding hi.",
    "6": "Bang hang hiam cih leh pilna a pia pa pen Topa hi a, amah pen pilna le siamna a hilh pa ahi hi.",
    "7": "Pasian in thuman mite pilna guan a, midikte a hu hi.",
    "8": "Amah in thutang mite cing a, amah a itte a kem hi.",
    "9": "Tua hileh thuman le thutang a hoih le a kilawm na thei ding hi.",
    "10": "Tua ciangin mipil na suak dinga, na pilna hangin nuam na sa ding hi.",
    "11": "Na thungaihsut theihna le na thutelna in nangmah hong hu-in,",
    "12": "a sia-in na gamtat khak ding hong kem dinga, kampauna tawh buaina a piangsak thei mi,",
    "13": "nuntakna manin a nungta lo, mawhna khuamial sungah a gamta,",
    "14": "a sia-in gamtat ding nuam a sa, a sia-a gamtatna ah a lungkim mahmah,",
    "15": "mi lungsim kawi, muan theih loh ding mite panin nang hong kem ding hi.",
    "16": "A pasal tungah citak loin a pasal a nusia, Pasian始 mai ah a kiciamna a mangngilh, kam khum mahmah tawh nangmah zol ding a hanciam, numei paktatte panin hong cing ding hi.",
    "18": "Tua nu始 inn ah pai lecin sihna lampi a zui na hi a, misite gam a zuan na hi hi.",
    "19": "Tua bang numei tawh mawhna a bawl mite in nuntak nuam neikik ngei lo uh hi.",
    "20": "Tua ahih manin mihoihte始 gamtat bangin na gamta dinga, thuman mite始 gamtatna na zui ding hi.",
    "21": "Bang hang hiam cih leh mi thuman, miginate, hih i leitungah teengin om ding uh a,",
    "22": "ahi zongin Pasian in leitung panin migilote lawn khia-in, singkung zungbawh bangin mawhneite bot khia ding hi."
  }
}