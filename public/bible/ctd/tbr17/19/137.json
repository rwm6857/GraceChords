{
  "bookNumber": 19,
  "book": "Psalms",
  "chapter": 137,
  "verses": {
    "1": "Zion khuapi i ngaihsut khak ciangin Babylon luite gei ah eite tu sukin i kapkap hi.",
    "2": "Tua lai-a gialhek kungte tungah i laiza lasaknate i khai hi;",
    "3": "bang hang hiam cih leh ei hong man mite in la i sak ding hong deih a, ei hong bawlsiate in i gualnop ding hong deihin, “Zion late khat hong sak un,” hong ci uh hi.",
    "4": "Topaʼ la, gam dangah bangci sak theih ding ihi hiam?",
    "5": "Jerusalem khuapi aw, nang kong mangngilh taak leh ka taklam khut buisum tahen!",
    "6": "Nang kong phawk kei a, keiʼ lungdamna a lian pen sangin Jerusalem a sang zaw-in kong koih kei taak leh ka dang tawng ah ka leii toncip tahen!",
    "7": "Topa aw, Jerusalem a siat hun lai-in Edom mite in, “Sumai un, sumai un! A bulpi dongin sumai un!” a cih vialna uh phawk in.",
    "8": "Mi susia Babylon aw, koteʼ tungah nong bawl bangin nang tungah hong thuk pa in lungdamna ngah tahen!",
    "9": "Na taneute hong laksakin suangtumpi denna-in a hong neihsak pa in lungdamna ngah tahen!"
  }
}