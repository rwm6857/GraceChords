{
  "bookNumber": 19,
  "book": "Psalms",
  "chapter": 64,
  "verses": {
    "1": "Pasian aw, ka thumna aw hong za inla, gallauna panin kei hong kem in.",
    "2": "Migiloteʼ sawm simna, thusia bawlteʼ vaihawmna,",
    "3": "namsau taat bangin a leii uh a taatte, thaltang bangin thu hoih lo a ngimte,",
    "4": "a buk simna panun mawhbaang lo mi a kapte, lau het loin thakhatin amah a kapteʼ kiang panin kei hong liah in.",
    "5": "Amaute in thusia bekbek ngaihsun niloh uh hi. Amaute in thangsiah sim ding gen uh a, “Eite kua in hong mu ding ahi hiam?",
    "6": "Eiteʼ mawhna kua in phawk zo ding ahi hiam? Siam mahmahna tawh i sawm simna i vaihawm hi,” ci-in a ngaihsun uh hi. Bang hang hiam cih leh mihingteʼ sung thu le a lungsim ngaihsutna uh thuk mahmah hi.",
    "7": "Ahih hangin Pasian in a thaltang tawh amaute kap gawp dinga, amaute khempeuh thakhatin liam ding uh hi.",
    "8": "Amauʼ kampaunate hangin amaute siatna thuaksak dinga, amaute a mu khempeuh in a lu uh pei san ding uh hi.",
    "9": "Tua ciangin mi khempeuh lau ding uh hi. Amaute in Pasianʼ hih sa thute gengen ding uh a, ama hih sa nate khempeuh ngaih sunsun ding uh hi.",
    "10": "Topaʼ nasepna hangin midikte lungdam ding uh a, amah a beel ding uh hi. Lungsim thutangte khempeuh in amah a phat ding uh hi."
  }
}