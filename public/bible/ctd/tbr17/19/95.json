{
  "bookNumber": 19,
  "book": "Psalms",
  "chapter": 95,
  "verses": {
    "1": "Hong pai un, Topa phat ni. Eite a hong hu, a hong hon khia pa tungah lungdamna la sa ni.",
    "2": "Ama omna ah lungdamna ko-in pai ni. Phatna late, ama tungah lungdam takin sa ni.",
    "3": "Bang hang hiam cih leh Topa, a lian Pasian hi a, pasian khempeuh tungah Kumpi lianpa ahi hi.",
    "4": "Amah in leitung khempeuh uk a, guam thuk pen panin mual sang pen dawn dongin amah in a uk hi.",
    "5": "Ama bawl sa tuipite uk a, ama bawl sa leitung zong amah in a uk hi.",
    "6": "Hong pai un, amah bia-in kun ni. Eite hong Bawl Topaʼ mai ah khukdin ni.",
    "7": "Bang hang hiam cih leh amah pen eiteʼ Pasian hi a, eite pen ama hong kep mite le ama khut sunga om a tuute ihi hi. Tu ni-in hih bangin ama hong thugen za un:",
    "8": "Amaute in ka nasepna mu khin uh hi napi, Meribah le Massah munah na pate un kei hong ze-etin, gamtatna tawh ka lah ding hong kalh hun lai uh bangin, note in na lungsim uh khauhsak kei un.",
    "10": "Kum sawm li sung tua minam ka kih a, “Amaute pen a lungsim uh ah a khial mi hi a, amaute in ka thupiakte mang lo uh hi,” ka ci hi.",
    "11": "Tua ahih ciangin keima nopsakna munah amaute a lut lo dingin sin so kawmin ka kiciam hi."
  }
}