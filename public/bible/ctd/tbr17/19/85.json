{
  "bookNumber": 19,
  "book": "Psalms",
  "chapter": 85,
  "verses": {
    "1": "Topa aw, nangma leitang na hehpih a, Jakobʼ nopsaknate a ngeina na bangsakkik hi.",
    "2": "Na miteʼ mawhna na maisak a, amauʼ khialhna khempeuh na maisak hi.",
    "3": "Na hehna khempeuh na damsak a, na sinsona na daisak hi.",
    "4": "Kote hong hon khia Pasian aw, kote ka ngei uh hong bangsakkik inla, kote tunga na lungkim lohna hong beisak ta in.",
    "5": "Koteʼ tungah heh paisuak ding na hi hiam? Khang tawntungin heh paisuak ding na hi hiam?",
    "6": "Kote in nangmah kong phat theih nadingun ko na mite hong nungtasakkik lo ding na hi hiam?",
    "7": "Topa aw, kote tungah na itna kip hong lak inla, hong huhin hong hon in.",
    "8": "Topa Pasianʼ thugen ding hong zasak dih un. Bang hang hiam cih leh ama lamah lungsim takpi tawh a kihei ama mi siangtho, ama miteʼ tungah kilemna thu a gen ding hi.",
    "9": "I gam sungah minthanna a om theih nadingin amah a zahtakte adingin ama hong hotkhiatna hong om takpi hi.",
    "10": "Itna kip le thutak kigawm dinga, thuman le kilemna kihual ding uh hi.",
    "11": "Leilak panin thutak hong po khia dinga, vantung panin thuman in hong en suk ding hi.",
    "12": "Topa in a hoih nate eite tungah hong pia dinga, i leitang in hauhna piangsak ding hi.",
    "13": "Topaʼ mai ah thuman na ma pai dinga, ama lampi a bawl khol ding hi."
  }
}