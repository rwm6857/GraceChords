{
  "bookNumber": 19,
  "book": "Psalms",
  "chapter": 92,
  "verses": {
    "1": "Sangpen pa aw, Topa tungah lungdamna lah ding, nangma minphatna la sak dingin kilawm a, zang sawm khausai lasakna le harp lasakna, laiza lasaknate tumin, zingsangin nangma itna kip, zanin na thumanna genkhiat dingin a kilawm ahi hi.",
    "4": "Bang hang hiam cih leh Topa aw, nangma sepna tawh kei nong lungdamsak a, nangma sepnate hangin lungdamin la ka sa hi.",
    "5": "Topa aw, na nasepnate lian mahmah a, na ngaihsutnate thuk mahmah hi.",
    "6": "Migilote, lopa bangin sel khia-in, siatna bawl khempeuh a punʼ mahmah hangun, a tawntungin siatna a thuak ding uh ahi hi. Ahih hangin Topa aw, nang pen a sangna ah a om den na hihna thu, lungsimmawl mi in theithei lo a, lungsim tei lo mi in tel thei lo hi.",
    "9": "Topa aw, na galte si ta ding! Bang hang hiam cih leh na galte bei mang dinga, siatna a bawl khempeuhte kithehthang ding uh hi.",
    "10": "Ahih hangin nangmah in zangsial bangin kei na hong hatsak a, kei thupha hong pia-in nong lungdamsak hi.",
    "11": "Ka galteʼ pukna ka mit in mu khinta a, keimah a hong do a giloteʼ siatna ka bil in za khinta hi.",
    "12": "Nisuh kung bangin thuman mi palh a, Lebanon mual tunga om taamtak kung bangin a khang hi.",
    "13": "Topaʼ inn sungah amaute kisuan a, i Pasianʼ huang sungah amaute palh uh hi.",
    "14": "Topa thutang hi, ci-in a lah nadingun amaute teek napi-in gah lailai uh a, amaute tui kiuhkeuhin hing sitset uh hi. Amah pen kei hong hupa hi a, ama sungah thuman lohna om lo hi."
  }
}