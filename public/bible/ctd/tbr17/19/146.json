{
  "bookNumber": 19,
  "book": "Psalms",
  "chapter": 146,
  "verses": {
    "1": "Topa phat un. Ke始n, Topa ka phat ding hi.",
    "2": "Ka hin lai teng Topa ka phat dinga, ka nuntak lai teng ka Pasian始 tungah phatnate ka sa ding hi.",
    "3": "Huhna a hong pia thei lo uliante ahi a, mi mawkmawkte ahi zongin muang kei un.",
    "4": "A husanna a bei ciangin lei ah ciahkik uh a, tua ni mahmah in a ngaihsutnate uh bei ta hi.",
    "5": "Jakob始 Pasian pen amah huhpa hi-in, ama Topa Pasian a muang mipa mi lungdam ahi hi.",
    "6": "Amah in vanlelei, tuipi le tuate sungah a om khempeuh bawl a, a tawntungin thuman hi.",
    "7": "A kinengniam mite adingin thumanna sem khia a, gilkialte an a vak hi. Topa in thongkiate a khah khia hi.",
    "8": "Topa in mittawte khua a musak hi. Topa in niamsakna a thuak mite sangtosak a, Topa in thuman mite a it hi.",
    "9": "Topa in peemtate kem a, meigong numeite le pa nei lote a huh hi. Ahih hangin amah in migilote始 vaihawmna a suksiatsak hi.",
    "10": "Zion aw, nangma Pasian Topa in khang tawntungin uk ding hi. Topa phat un."
  }
}