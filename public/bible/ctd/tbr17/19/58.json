{
  "bookNumber": 19,
  "book": "Psalms",
  "chapter": 58,
  "verses": {
    "1": "No gam ukte aw, a manin thu na khen uh hiam? Note in mi khempeuhʼ thu a tangin na khen uh hiam?",
    "2": "Hi peuhmah lo hi; na lungsim uh ah a man lo na ngaihsun uh a, gam sungah ngongtatna na gamta uh hi.",
    "3": "Migilote a khantawnun khial uh hi. A suah tung mahun lam khial pah uh a, zuau thu gen uh hi.",
    "4": "Amaute in gulpiʼ gu bang gu nei uh a, a khiimteʼ aw ahi a, a zol siamteʼ aw ahi zongin bangmah a za het lo, gul bilngong tawh kibang uh hi.",
    "6": "Pasian aw, amauʼ kam sunga a om a hate uh sutan inla, humpinelkai khanglai hatu-te bot khia in, Topa aw.",
    "7": "Tui luang khiate bangin amaute mangthangsak inla, lopa bangin amaute kituancil gawpin keu tumsak in.",
    "8": "Amaute a naai a bei toktol, a hun cing loin a suak, ni a mu ngei lote bangsak in.",
    "9": "Na beelte in lingkung kuang sa a sak ma-in, a hing a keu-in amah in phiat khia mang hen.",
    "10": "Heh thukna a muh ciangin thuman mipa lungdam dinga, migiloteʼ sisan sungah amah in a khete sil ding hi.",
    "11": "Mite in, “Thuman mi ading noptuamna om taktak a, leitung thu a khen Pasian khat om taktak hi,” ci ding uh hi."
  }
}