{
  "bookNumber": 19,
  "book": "Psalms",
  "chapter": 4,
  "verses": {
    "1": "A thuman ka Pasian aw, ka hong sap ciangin hong dawng in. Gimna ka thuak ciangin nopsakna nong pia hi. Kei hong hehpih inla, ka thungetna hong za in.",
    "2": "Mite aw, ka minphatna in bang tanvei daina thuak ding ahi hiam? Bang tanvei thumawkna deihin zuau thu zong ding na hi uh hiam?",
    "3": "Ahih hangin Topa in ama adingin miphate a tuam koih lam thei ta un. Keʼn ka sap ciangin Topa in hong za hi.",
    "4": "Lau-in liing unla, mawhna peel un. Na lupna tung uh ah lungngai phapha unla, om khikhe un.",
    "5": "A man biakpiaknate lui unla, Topa muang un.",
    "6": "Mi tampi in, “Thupha tampi hong pia in. Ko tungah na maitang vang hong taangsak in, Topa!” ci uh hi.",
    "7": "Amaute, an le leengtui a hauh cianga a nuam uh sangin nuamna lian zaw ka lung sungah nong guan hi.",
    "8": "Nuam takin lumin ka ihmu ta ding hi; bang hang hiam cih leh Topa aw, nangmah bek in lungmuanna munah na hong omsak hi."
  }
}