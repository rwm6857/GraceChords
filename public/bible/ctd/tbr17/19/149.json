{
  "bookNumber": 19,
  "book": "Psalms",
  "chapter": 149,
  "verses": {
    "1": "Topa phat un. Topaʼ tungah la thak sa un. A thuman miteʼ kikhopna sungah amah phatna sa un.",
    "2": "Amah a Bawlpa tungah Israel lungdam henla, amauʼ Kumpipaʼ tungah Zion mite kipak tahen.",
    "3": "Lamna tawh amah phat unla, khuang le laiza lasakna tawh ama tungah la ngaih sa un.",
    "4": "Bang hang hiam cih leh ama mite tungah Topa lungdam a, miniamte gualzo sakin a pahtawi hi.",
    "5": "A gualzawhna uh ah thuman mite lungdamin diang uh henla, ama mai ah khukdinin nuamna la sa uh hen.",
    "6": "Minam dangte tungah phu la-in gim a pia ding, a kumpite uh sikkhau tawh henin a mi liante uh sikkol a bulh ding, a kigelh sa thukhenna bangin amaute tungah a sem khia dingin lang nih a hiam namsau a tawi kawmun Pasian phatin awng ta uh hen. Hih pen Pasianʼ miteʼ gualzawhna ahi hi. Topa phat un."
  }
}