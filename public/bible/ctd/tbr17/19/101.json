{
  "bookNumber": 19,
  "book": "Psalms",
  "chapter": 101,
  "verses": {
    "1": "Keima la pen thumanna le thutanna la ahi hi. Nang ka hong sak ding hi; Topa aw, kong sak ding hi.",
    "2": "Paubaanna a om lo thu bek ka kin ding hi. Cik ciangin kei kiangah hong pai ding na hi hiam? Lungsim hoihna tawh ka inn sungah ka gamta ding hi.",
    "3": "A sia na peuhmah ka deih kei ding hi. Lam khial miteʼ nasepna ka mudah a, tuate tawh ka kisu kha kei ding hi.",
    "4": "Lungsim kawina ka deih het kei a, siatna, ngaihsutin zong ka nei kha kei ding hi.",
    "5": "A veengte a gen sia sim mite ka susia dinga, kiphatsakna, kihihsakna lungsim a nei mi ka thuak kei ding hi.",
    "6": "Leitungah a thuman mite kei tawh a om theih nadingin maipha ka pia dinga, paubaanna om loin a gamta mi in keima na hong sem ding hi.",
    "7": "Khemna a zang mi peuhmah keima inn ah teeng lo dinga, zuau thu a gen mi peuhmah keima omna ah om thei nawn lo ding hi.",
    "8": "Zingsang simin leitung a migilote khempeuh ka susia dinga, Topaʼ khuapi panin siatna bawlte khempeuh ka khen khia ding hi."
  }
}