{
  "bookNumber": 19,
  "book": "Psalms",
  "chapter": 79,
  "verses": {
    "1": "Pasian aw, na luah gam sungah dawi biate hong pai uh hi. Amaute in na biakinn siangtho ninsak gawp uh a, Jerusalem khuapi siasak gawp khin uh hi.",
    "2": "Amaute in, na nasemteʼ luanghawmte huihlak vasate pia uh a, na mi siangthoteʼ sate leilak ganhingte a pia uh hi.",
    "3": "Amaute in Jerusalem kimkot ah tui buakkhiat bangin amauteʼ sisan bua khia uh a, amaute a vui ding kuamah om lo hi.",
    "4": "Kote pen ka veengte uhʼ zahko, ka kiim uh a omte in a hong ko a hong nuihsat ka suak khinta uh hi.",
    "5": "Topa aw, bang tanvei hi ding ahi hiam? Heh paisuak ding na hi hiam? Nangma hazat hehna meikuang bangin kuang paisuak ding ahi hiam?",
    "6": "Nangmah a hong thei lo minamte tung le, nangma tungah thu a hong ngen lo kumpi gamte tungah heh gawp in.",
    "7": "Bang hang hiam cih leh amaute in ka mite uh that mang khin uh a, ka gam sung khempeuh uh susia gawp khin uh hi.",
    "8": "Ka pu ka pate uh mawhna hangin ko a suanlekhakte hong lang ngaihsut kei inla, hong kiniamkoih ahih manin kote a huh dingin na hehpihna hong paisak mengmeng in.",
    "9": "Kote a hong hon khia Pasian aw, nangma min a than nadingin kote hong huhin, nangma min hangin kote hong khah khia-in, ka mawhnate uh hong maisak ta in.",
    "10": "“Amauteʼ Pasian koi ah om ahi hiam?” minam dangte in a cih ding kilawm ding ahi hiam? Na nasemteʼ sisan luang khia a phulakna pen, minam dangteʼ lak, komauʼ muhna ah kitheisak in.",
    "11": "Thongkiateʼ tauna ngai inla, thah dingin a kisehte na vangliatna tawh kizui-in suaktasak in.",
    "12": "Amaute in nang hong zahkona mah tawh ka veengte uhʼ ang sungah a zah sagihin thuk in, Topa!",
    "13": "Tua ciangin nangma mi, nangma gam sung tuu kote in nangma tungah lungdamna kong lak ngitnget ding uh a, a khangkhangin nangmah phatnate ka gengen ding uh hi."
  }
}