{
  "bookNumber": 19,
  "book": "Psalms",
  "chapter": 82,
  "verses": {
    "1": "Thu vaihawm kikhopna sungah Pasian in ama panmun hong len a, amah in pasian-teʼ lakah thu a khen hi.",
    "2": "“Note in bang tanvei a man loin thu khenin, migilote tungah angvanna zang ding na hi uh hiam?",
    "3": "A gina lo mite le pa a nei lo mite tungah thuman unla, a thuakte le a cimawhteʼ thu a manin khen un.",
    "4": "A gina lo mite le a cimawh mite hon unla, migiloteʼ khut sung panin amaute hon khia un,” a ci hi.",
    "5": "Amaute in thutheihna ahi a, thutelna ahi zongin bangmah nei lo uh a, khuamial sungah gamta uh ahih manin leitung bulpite khempeuh a kiliing gawp hi.",
    "6": "Keʼn kong cih in ah, “Note khempeuh, Sangpen paʼ tate, pasian-te na hi uh hi.",
    "7": "Ahi zongin mite bangin si-in, kumpi khat peuhpeuh bangin na kia ding uh hi,” kong ci hi.",
    "8": "Pasian aw, tho in; leitung mite thu khen in. Bang hang hiam cih leh minam khempeuh nangma aʼ ahi hi."
  }
}