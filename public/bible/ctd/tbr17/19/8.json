{
  "bookNumber": 19,
  "book": "Psalms",
  "chapter": 8,
  "verses": {
    "1": "Topa kote始 Topa aw, leitung khempeuh ah na min lian mahmah hi. Nangmah a hong kiphatna awgingte in vantung ban a,",
    "2": "naungekte le naupangte始 kam tawh nangmah phatna la kisa hi. Gal na neih manin galte le langpangte na daihsakna dingin panmun kip na bawl khin hi.",
    "3": "Na nasepna, na bawl sa, kha le aksite, le na vantungte ka et ciangin,",
    "4": "na ngaihsut tham dingin mihing bang hi lel a, na phawk tham dingin mihing始 ta bang hi lel ahi hiam?",
    "5": "Ahi zongin, vantungmi sangin a neu zaw deuh bekin na bawl a, minthanna le pahtawina nangmah in na guan hi.",
    "6": "Na khut tawh na bawl sate khempeuh tungah ukna thu ama tungah na pia a, na khempeuh na uksak hi.",
    "7": "Tuu le bawng khempeuh, gamsa khempeuh zong,",
    "8": "huihlak a leng vasate, tui sunga om ngasate, tui, lampi a a tawn khempeuhte, na khempeuh ama khe nuai ah na koih hi.",
    "9": "Topa, kote始 Topa aw, leitung khempeuh ah na min lian mahmah hi."
  }
}