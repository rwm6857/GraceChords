{
  "bookNumber": 19,
  "book": "Psalms",
  "chapter": 24,
  "verses": {
    "1": "Leitung le a tunga omte, leitung le a tunga teengte Topa -aʼ ahi hi.",
    "2": "Bang hang hiam cih leh amah in tuipite sungah a bul phut a, tui tungah a kipsak hi.",
    "3": "Topaʼ mual tungah kuate kah to ding ahi hiam? Ama mun siangtho ah kuate ding ding ahi hiam?",
    "4": "Gamtat siangtho le lungsim siangtho a nei, a man lo thu ah a nuntakna pia loin, khemna tawh a kiciam lo mite ahi hi.",
    "5": "Tua bang mite in Topaʼ tung panin thupha ngah ding uh a, amaute a hon khia Pasianʼ kiang panin diksakna ngah ding uh hi.",
    "6": "Tua bang mite pen, amah a zong, Jakobʼ Pasianʼ mai a zong minam ahi hi.",
    "7": "Minthang Kumpipa hong tum theih nadingin, kulh kongpite lian hon unla, tanglai kongkhakte gol hon un.",
    "8": "Minthang Kumpipa kua ahi hiam? Hatin a vanglian Topa, galhat Topa ahi hi.",
    "9": "Minthang Kumpipa hong tum theih nadingin, kulh kongpite lian hon unla, tanglai kongkhakte gol hon un.",
    "10": "Hih a minthang Kumpipa kua ahi hiam? Vanglian Topa, minthang Kumpipa ahi hi."
  }
}