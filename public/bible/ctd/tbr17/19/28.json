{
  "bookNumber": 19,
  "book": "Psalms",
  "chapter": 28,
  "verses": {
    "1": "Topa aw, awngin nang kong sam hi. Ka belh suangpi aw, keima thu ah hong bilngong kei in. Tua bangin kei tungah hong dai dide lecin, Leihawm sunga a pai sukte tawh a kibang ka suak ding hi.",
    "2": "Siangtho pen mun lamah ka khutte hong laam to a, nangma kiangah huhna kong nget mah bangin kong thumna aw hong za in.",
    "3": "Amauʼ lungsim sungah siatna a om hi napi a veengte tawh kilemna thu a gen khem, siatna bawlte, migilote tawh kei hong la khia khawm kei in.",
    "4": "Amauʼ sepna le a gamtat siatnate uh bangin amaute thukkik in. Amauʼ sepna tawh a kizui-in amaute tungah thuk inla, amauʼ ngah ding a kilawm thaman pia in.",
    "5": "Amaute in Topaʼ nasepnate thupi ngaihsut lo ahih manun, amah in amaute susia-in a donkik nawn kei ding hi.",
    "6": "Ka thumna aw hong za ahih manin Topa in thupha ngah tahen.",
    "7": "Topa, ka hatna le ka lum hi a, amah ka muang hi. Tua ahih manin kei hong kihuh a, lungdamin ka diang a, ka lasakna tawh ama tungah lungdamna ka ko hi.",
    "8": "Topa, ama miteʼ hatna hi a, amah pen a sathau nilh paʼ bukna le a hon khia pa ahi hi.",
    "9": "Na mite hon inla, na luahte thupha pia in. Amau a cing pa hi inla, a tawntungin amaute huh in."
  }
}