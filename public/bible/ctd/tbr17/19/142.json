{
  "bookNumber": 19,
  "book": "Psalms",
  "chapter": 142,
  "verses": {
    "1": "Topa始 hong huh ding ngenin ka kiko a, Topa始 tungah ka thum hi.",
    "2": "Ama mai ah ka lungkim lohna ka sung a, ama mai ah ka haksatna teng ka gen hi.",
    "3": "Ka cih nading ka theih nawn loh ciangin, amah in ka mailam ding hong theihsak hi. Ka paina lampi ah ka galte in tehlop khat tawh kei hong siah uh hi.",
    "4": "Ka kiim ka pam khuadakin ka en kawikawi a, ahih hangin kei hong huh ding kuamah om lo hi. Ka belh ding kuamah om lo a, kuamah in kei hong don lo hi.",
    "5": "Topa aw, nang tungah kong kiko hi. Nang pen keima belh na hi a, a hingte始 leitang ah keima tanh na hi hi, ka hong ci hi.",
    "6": "Ka kikona hong ngai in. Bang hang hiam cih leh nakpi takin kei hong kiniamkoih suk hi. Kei hong bawlsiate始 kiang pan hong hon khia in. Bang hang hiam cih leh kei adingin amaute hat lua uh hi.",
    "7": "Thong sung panin kei hong la khia in. Tua ciangin nangma mite tawh kong phatkhawm ding uh hi. Bang hang hiam cih leh itna lianpi tawh kei tungah nong gamta hi."
  }
}