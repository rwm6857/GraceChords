{
  "bookNumber": 19,
  "book": "Psalms",
  "chapter": 98,
  "verses": {
    "1": "Amah in nalamdangte bawl ahih manin Topaʼ tungah la thak sa un. Ama khut taklam le ama khut siangthote in amah gualzosak hi.",
    "2": "Topa in ama gualzawhna kitheisak khinzo a, amah in minamteʼ muhna ah ama thumanna langsak khin hi.",
    "3": "Amah thutakin, it tawntungna nei ahih manin Israel-te tungah a thuciamna a tungsak hi. Leitung mi khempeuh in eiteʼ Pasianʼ gualzawhna mu khinta uh hi.",
    "4": "Leitung mi khempeuh aw, Topaʼ tungah lungdamin la sa-in lungdamin awng khia unla, phatna la sa un.",
    "5": "Laiza lasakna tawh Topaʼ tungah phatna late sa unla, laiza lasakna le la ngaih tawh phat un.",
    "6": "Peengkulte le saki aw tawh Topa, Kumpipaʼ mai ah lungdamna gingsak un.",
    "7": "Tuipi le a sunga omte khempeuh aw, awng unla, leitung le a tunga teng khempeuhte aw, la sa un.",
    "8": "Gunte aw, na khut uh beeng un. Mualte aw, Topaʼ mai ah lungdamin la sa un. Bang hang hiam cih leh leitung a uk dingin amah hong pai ta a, thumanna tawh leitung miteʼ thu ahi ding bangin hong khen ding hi."
  }
}