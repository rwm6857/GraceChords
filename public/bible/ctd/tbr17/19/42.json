{
  "bookNumber": 19,
  "book": "Psalms",
  "chapter": 42,
  "verses": {
    "1": "Sakhi in tui luang sialsial a lunggulh bangin nang ka hong lunggulh hi, ka Pasian aw.",
    "2": "A nungta Pasian kong deih hi. Cik ciangin kei hong pai-in Pasianʼ maitang hong mu thei ding ka hi hiam?",
    "3": "Mite in keima tungah, “Na Pasian koi ah om ahi hiam?” hong cihcih sungteng, sun le zanin ka khitui an-in ka ne hi.",
    "4": "Ka lungsim sung ka suah khia a, pawi bawl mihon khat kipakin otna le nuamna la tawh Pasianʼ inn ah ka makaihna, mihonpi tawh ka paina ka phawkkik hi.",
    "5": "Bang hangin kha kunkun a, lunghimawh niloh ka hi hiam? Pasianʼ sungah lametna nei ning; bang hang hiam cih leh kei a hong huh ka Pasian ka phatkik ngawn ding hi.",
    "6": "Ka lungsim tamkham ahih manin Jordan le Hermon gam, Mizar mual tung panin nang ka hong phawk hi.",
    "7": "Nangma tuizeu gingte khatlekhat kidawng uh a, dahna tuihualte in kei a hong tuum hi.",
    "8": "Topa in sun tawntungin a itna kip hong lak a, zan hun ciangin nuntakna a hong pia Pasianʼ tungah thungetna la ka sa hi.",
    "9": "“Bang hangin kei hong mangngilh na hi hiam? Galte in hong sukcip manin bang hangin kapin kidikdik ka hi hiam?” ci-in ka Pasian, kei a hong huhpaʼ tungah ka gen hi.",
    "10": "Ka langte in kei tungah, “Na Pasian koi ah om ahi hiam?” hong cihcih sungteng, ka sungah meima nai tawm bangin hong tum ngangngang hi.",
    "11": "Bang hangin kha kunkun a, lunghimawh niloh ka hi hiam? Pasianʼ sungah lametna nei ning; bang hang hiam cih leh kei a hong huh ka Pasian ka phatkik ngawn ding hi."
  }
}