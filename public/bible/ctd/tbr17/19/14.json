{
  "bookNumber": 19,
  "book": "Psalms",
  "chapter": 14,
  "verses": {
    "1": "Mihaite in a lungsim sung uh ah, “Pasian om lo hi,” ci-in ngaihsun uh hi. Amaute sia uh a, kihhuai gamtat uh a, a hoihin a gamta kuamah om lo hi.",
    "2": "A pil gamtat, Pasian a zong a om uh hiam, cih a theih nadingin Topa in vantung panin mihingte hong en suk hi.",
    "3": "Amaute khempeuh a vekpi-un puk khin uh hi. A kibangin sia kim uh a, a hoihin a gamta khat zong om lo hi.",
    "4": "Topaʼ tungah thu a ngen lo, annek bangin ka mite a ne tum, siatna a bawlte in thutheihna nei lo ahi hiam?",
    "5": "Launa lianpi sungah amaute om ding uh hi; bang hang hiam cih leh Pasian in midikte ompih hi.",
    "6": "Mizawngteʼ geelna susia nuam uh a, ahih hangin Topa pen mizawngteʼ belh ahi hi.",
    "7": "Israel-te ading hotkhiatna Zion panin hong tun nading thu ka ngenngen hi. Topa in ama mite tungah nopsakna a piakkik ciangin, ama mi Israel-te kipak mahmah ding uh hi."
  }
}