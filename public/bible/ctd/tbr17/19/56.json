{
  "bookNumber": 19,
  "book": "Psalms",
  "chapter": 56,
  "verses": {
    "1": "Pasian aw, mite in kei hong tuancil ahih manin kei hong hehpih in. Sun thapai-in galte in kei hong sucip hi.",
    "2": "Sun thapai-in ka galte in kei hong tuancil uh a, kiphatsakna tawh mi tampi in kei hong do hi.",
    "3": "Kei ka lau ciangin nangmah kong muang hi.",
    "4": "A thu ka phat Pasianʼ sungah, lunghihmawhna khat zong nei het loin Pasian ka muang hi. Mihing ahi lelte in kei, bang hong cih zo ding ahi hiam?",
    "5": "Amaute in ka vai siatsak ding sun thapai-in hanciam uh a, amauʼ ngaihsutnate khempeuh keima siat nading ahi hi.",
    "6": "Amaute kikaikhawmin keimah hong buk uh a, ka gamtatna khempeuh hong encik uh hi. Amaute in keimah thah ding a hanciam uh bangin,",
    "7": "amauʼ khialhna hangin amaute thuk in. Pasian aw, hehna tawh tua mite lawn khia suk in.",
    "8": "Ka sin linnate khempeuh nangmah in na ciamteh khin hi. Ka khituite khempeuh na thawl sungah thun in. Tuate na laibu sungah kiciamteh hi lo ahi hiam?",
    "9": "Tua ciangin, keimah in kong koh ni peuh ciangin ka galte nungkik ding hi. Pasian pen keima-aʼ ahihna ka thei hi.",
    "10": "A thu ka phat Pasianʼ sungah, a thu ka phat Topaʼ sungah,",
    "11": "lunghihmawhna khat zong nei het loin Pasian ka muang hi. Mihing lellelte in kei, bang hong cih zo ding ahi uh hiam?",
    "12": "Pasian aw, nang tungah ka kiciamna ka zuih kul hi. Nangma tungah lungdamna kong thuk hi.",
    "13": "Bang hang hiam cih leh sihna panin nong hon khia khin hi. Pasianʼ mai, nuntakna khuavak sungah ka pai theih nadingin ka khe a taalna ding panin na hong hon khia hi."
  }
}