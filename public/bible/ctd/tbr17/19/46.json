{
  "bookNumber": 19,
  "book": "Psalms",
  "chapter": 46,
  "verses": {
    "1": "Pasian, i belh leh i thahatna hi a, haksat hunin a hong huh pahpah pa ahi hi.",
    "2": "Tua ahih ciangin, leitung kikhiinin, mualte tuipi sung a kidenna zongin, a tuite ging zuazua-in phuan zuazua a, hih ginna hangin mual liante a liing zongin, i lau kei ding hi.",
    "4": "Sangpen paʼ teenna khua siangtho, Pasianʼ khuapi, a lungdamsak gun khat a om hi.",
    "5": "Ama laizang ah Pasian om a, amah a kiliing kei ding hi. Pasian in phalvak tungin amah huh ding hi.",
    "6": "Minamte lungkham uh a, kumpi gamte kiliing hi. Ama aw ging khiasak a, leitung kicim gawp hi.",
    "7": "Vanglian Topa eite tawh hong om khawm a, Jakob Pasian eima belh ahi hi.",
    "8": "Hong pai unla, Topaʼ sepna hong mu un. Leitung khempeuh gam khing a suahsak khitna hong en un.",
    "9": "Amah in leimong dongah gal beisak hi. Amah in thalpi kuaitanin teipi susia a, leengte mei tawh a hal tum hi.",
    "10": "“Om hithiat unla, Pasian ka hihna thei un. Minamte lakah keimah hong kisangsak a, leitung khempeuh ah ka min hong kithangsak hi,” a ci hi.",
    "11": "Vanglian Topa, eite tawh hong om khawm a, Jakobʼ Pasian, eima belh ahi hi."
  }
}