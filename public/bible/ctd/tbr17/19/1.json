{
  "bookNumber": 19,
  "book": "Psalms",
  "chapter": 1,
  "verses": {
    "1": "Mi nuamsa i cihte pen migiloteʼ thu a zui lo mi, mimawhteʼ gamtat bangin a gamta lo mi, mi a thusim lote tawh a kipawl lo mi ahi hi.",
    "2": "Ama nopsakna pen Topa thu sung bek mah hi a, sun le zanin ama thu a ngaih sunsun mi ahi hi.",
    "3": "Amah pen luitui luang gei-a a kisuan, ama gah hunin gah a, a teh a vul ngei lo, singkung tawh kibang hi. Ama hihna khempeuh ah a maa pai mahmah hi.",
    "4": "Migilote ahihleh tua bang hi lo uh a, huih in a letkhiat anvai tawh kibang lel uh hi.",
    "5": "Tua ahih ciangin migilote in thukhenna thuak zo lo ding uh a, mimawhte pen midikteʼ pawl sungah kihel thei lo ding uh hi;",
    "6": "bang hang hiam cih leh Topa in midikte lamlakin hu tawntung a, migilote ahihleh sia maimang ding uh hi."
  }
}