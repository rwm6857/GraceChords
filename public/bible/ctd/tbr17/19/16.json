{
  "bookNumber": 19,
  "book": "Psalms",
  "chapter": 16,
  "verses": {
    "1": "Pasian aw, nang hong bel ka hih manin keimah hong kem in.",
    "2": "Topa tungah, “Nang, ka Topa na hi hi; nang tawh loin hoihna ka nei kei hi,” ka ci hi.",
    "3": "Leitungah a om mi siangthote ahihleh, amaute nampi hi a, amaute sungah ka lungkimna teng om hi.",
    "4": "Pasian dang a teelte in amauʼ dahna khangsak hi. Amauʼ si theh biaknate keʼn bawl pih loin, amauʼ pasian-te ka biakpih kei ding hi.",
    "5": "Topa pen keima luah dinga ka teel sa, keima muanpi na hi a, keima ngah ding khempeuh na khut sungah om hi.",
    "6": "Kei-aʼ pen mun nuam mahmah sung hong tu ahih manin gamhluah hoih nei ka hi hi.",
    "7": "Ngaihsutna a hong lak Topa ka phat a, zanin zong ka lungsimah hong suak hi.",
    "8": "Topa ka maingat tawntung a, ka tak lamah amah om ahih manin ka kiliing kei ding hi.",
    "9": "Tua ahih ciangin lungdamin ka kipak a, lungmuangin ka om hi.",
    "10": "Bang hang hiam cih leh Leinuai nong zuansak kei a, na mihoih pa Leihawmpi na musak kei hi.",
    "11": "Nangmah in nuntakna lampi keimah nong lak hi. Nangma omna munah lungdamna lianpi om a, nangma tak lamah nop tawntungnate a om hi."
  }
}