{
  "bookNumber": 19,
  "book": "Psalms",
  "chapter": 41,
  "verses": {
    "1": "Mi genthei a khualte thupha ngah ahi hi. Topa in haksatna hunah amaute hon khia ding hi.",
    "2": "Topa in amaute hu-in hingsak dinga, leitungah amaute thupha ngah mi kici ding hi. Amauʼ galteʼ khut sungah amaute pia lo ding hi.",
    "3": "A ci uh a nat ciangin Topa in amaute kem dinga, a cinatna khempeuh uh damsakkik ding hi.",
    "4": "Keʼn ahihleh, “ Topa aw, kei hong hehpih inla, kei hong damsak in; bang hang hiam cih leh nang tungah kong khial zo hi,” ka ci hi.",
    "5": "Ka galte in elna tawh keima thu gen uh a, “Cik ciangin amah a si tam, cik ciangin a min a mang tam,” ci uh hi.",
    "6": "Keimah a en dingin mi hong pai ciangin, kam mawkna a pau uh hi. A lungsim uh ah siatna kaikhawm uh a, a paikhiat uh ciangin a genthang uh hi.",
    "7": "Kei hong mudah khempeuh in keima thu kihuauhuau uh a, kei adingin a sia thei pen ding a geelgeel uh hi.",
    "8": "Amaute in, “Amah nak gim mahmah hi. A lupna panin thokik zo nawn lo ding hi,” ci uh hi.",
    "9": "Ka muan, ka lawm it pa, keima an a ne pa nangawn in a khetul tawh kei hong peek vial hi.",
    "10": "Ahih hangin, Topa aw, amaute na thuhkik theih nadingin kei hong hehpih inla, hong damsak in.",
    "11": "Ka galte in keimah hong zo lo dinga, keima tungah nong lungkimna ka thei ding hi.",
    "12": "Keima hoihna hangin na hong huh dinga, nangma omna ah nong omsak tawntung ding hi.",
    "13": "Israel Pasian, Topa in khang tawntungin thupha ngah tahen. Amen, Amen!"
  }
}