{
  "bookNumber": 19,
  "book": "Psalms",
  "chapter": 2,
  "verses": {
    "1": "Bang thu hangin minam dangte siat nading ah kithukhat sim uh a, mite in a mawkna dingpi-in sawm sim uh ahi hiam?",
    "2": "Leitung kumpite le gam ukte in Topa le ama sathau nilh pa langpangin vaihawm uh a,",
    "3": "“Amauʼ hong henna khaute su tat khia-in, amauʼ khaute ei kiang panin paai khia ni,” ci uh hi.",
    "4": "Vantung a a tupa in amaute na nuihsan a, tua Topa in amaute a zahko hi.",
    "5": "Tua ciangin hehna tawh amau kiangah thu gen dinga, heh luat mahmahna tawh amaute liing lawngsakin,",
    "6": "“Ka mual siangtho Zion tungah ka kumpi ka tusak khin hi,” ci hi.",
    "7": "Topaʼ thukhenna tu-in kong gen ding hi: Amah in keima tungah, “Nang pen ka tapa na hi a, tu ni-in na Pa ka suak hi.",
    "8": "Keima tungah hong ngen in; nangma luah dingin minamte ka bawl dinga, leimong dongin na neihsa ka hisak ding hi.",
    "9": "Sik tawn khat tawh amaute na satkham dinga, beelseek pa in beel a den khap bangin leilak ah amaute na deng zan ding hi,” hong ci hi.",
    "10": "Tua ahih ciangin kumpite aw, tu-in pil ta un; leitung gam a ukte aw, tu-in thu phawk ta un.",
    "11": "Launa tawh Topaʼ na sem unla, linna tawh a khe nam un; tua hikeileh amah sin so-in lamkal ah na sia mang ding uh hi; bang hang hiam cih leh amah heh pakpak hi. Amah a beel khempeuh mi nuamsate ahi hi."
  }
}