{
  "bookNumber": 19,
  "book": "Psalms",
  "chapter": 96,
  "verses": {
    "1": "Leitung mi khempeuh aw, Topa tungah la thak khat sa un. Topa tungah la sa un.",
    "2": "Topa tungah la sa unla, ama min phat un. Ni khat khit ni khat ama hong hotkhiatna thu gen tawntung un.",
    "3": "Ama minthanna minamte lakah gen unla, ama nalamdang septe mi khempeuh lakah pulak un.",
    "4": "Bang hang hiam cih leh Topa lian a, nakpi takin phat ding ahi hi; pasian dangte khempeuh sangin amah zahtak zawk ding ahi hi.",
    "5": "Bang hang hiam cih leh minam dangteʼ pasian khempeuh milim hi lel a, ahih hangin Topa ahihleh vantungte a bawlpa ahi hi.",
    "6": "Pahtawina le liatnate ama mai ah om a, hatna le hoihnate ama omna mun siangtho ah om hi.",
    "7": "Minamkimte aw, Topa in minthanna le hatna nei hi, ci-in mang un. Topa in nei hi, ci-in mang un.",
    "8": "Ama min in a ngah dingin a kilawm minthanna Topaʼ tungah pia unla, biakpiakna hong kengin ama huang sungah hong pai un.",
    "9": "Puan siangtho silhin Topa bia un. Leitung mi khempeuh aw, ama mai ah liing un.",
    "10": "Minam khempeuh lakah thu gen kawikawi unla, “ Topa in uk hi. Leitung kikipsak a, kiliing ngei lo ding hi. Amah in mihingteʼ thu a manin khen ding hi,” ci un.",
    "11": "Vantung mite kipak henla, leitung mite lungdam hen. Tuipi le a sunga om khempeuh awng ta uh hen.",
    "12": "Lo le a sunga om khempeuh nuamin diang uh hen. Gamlak a sing om khempeuh in Topaʼ mai ah lungdamin la sa hi. Bang hang hiam cih leh amah hong pai ta hi. Leitung miteʼ thu a khen dingin hong pai ta hi. Amah in thumanna tawh leitung ukin miteʼ thu ahi bangin khen ding hi."
  }
}