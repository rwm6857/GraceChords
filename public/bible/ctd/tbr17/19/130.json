{
  "bookNumber": 19,
  "book": "Psalms",
  "chapter": 130,
  "verses": {
    "1": "Topa aw, ka lungkham mahmahna panin nang tungah kong kiko hi.",
    "2": "Topa aw, ka aw hong za in. Ka thumna awgingte hong ngai in.",
    "3": "Topa aw, nangmah in mawhneite ciamteh lecin, Topa aw, kua in thuak zo ding ahi hiam?",
    "4": "Ahih hangin nangmah hong kizahtak theih nadingin nangmah in mawhna na maisak hi.",
    "5": "Topaʼ hong huh ding lawpna tawh ka ngak a, ama thugen ka muang hi.",
    "6": "Galvilte in zingsang hun ding a ngaklah sangin galvilte in phalvak hun ding a ngaklah sangin, Topa ka ngaklah zaw hi.",
    "7": "Israel aw, Topa muang in. Bang hang hiam cih leh Topaʼ itna kip tawntungin, hong hon khia nuam tawntung hi.",
    "8": "Mawhna a om khempeuh panin amah in Israel-te a hon khia ding hi."
  }
}