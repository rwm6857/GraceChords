{
  "bookNumber": 19,
  "book": "Psalms",
  "chapter": 124,
  "verses": {
    "1": "Israel mite aw, Topa in hong panpih lo hileh i tuah ding thu thei un.",
    "2": "Eite langpangin mite hong kipat ciangin eiteʼ lamah Topa hong pang lo hileh,",
    "3": "eiteʼ tungah a hehna uh a kisosuah ciangin amaute in eite a hingin hong nawmvalh khin ding uh hi.",
    "4": "Tuikhang in eite hong tai-in, tuihual in hong tum khin dinga,",
    "5": "tuipi husiate in hong tuum mang khin ding hi.",
    "6": "Amauteʼ suksiat dingin eite a hong pia khia lo Topa in thupha ngah tahen.",
    "7": "Thangsiahteʼ thangzak panin vasa a suahtak bangin eite i suakta hi. Thangkhau kibot tat a, eite i suakta khinta hi.",
    "8": "Vanlelei a bawl Topaʼ tung panin eite huhna hong pai hi."
  }
}