{
  "bookNumber": 19,
  "book": "Psalms",
  "chapter": 7,
  "verses": {
    "1": "Topa ka Pasian aw, nangmah kong bel hi. Kei hong delhteʼ kiang panin hong dal inla hong hon in.",
    "2": "Kei hong hon kei lecin a hong hon ding dang kuamah om lo ahih manin amaute in humpinelkai bangin hong kai khia-in hong bal gawp ding uh hi.",
    "3": "Topa ka Pasian aw, ka gamtat a siat a, ka khut a khialh leh,",
    "4": "bangmah thu om lopi-in ka lawmte khemin, ka galte ka huh taak leh,",
    "5": "galte in kei hong delhin hong pha uh henla, leilak ah kei hong tuancilsak inla, leilak ah kei hong sial pai ta uh hen.",
    "6": "Tho in, Topa, a hehsa-in thasaan inla, ka galteʼ hehna panin kei hong dal in. Khanglo in, ka Pasian aw, thukhen nading hun khat na seh khinzo hi.",
    "7": "Nangma omna kiimah mite kikhawmsak inla, amauteʼ omna tung a sangna munah tu in.",
    "8": "Topa in mite thu a khen hi. Topa aw, ka thumanna le keima sunga om ka dikna tawh kizui-in thu hong khen in.",
    "9": "Lungsim le ngaihsutna a en a thuman Pasian aw, migiloteʼ siatna beisak inla, mi thumante kipsak in.",
    "10": "Pasian, kei hong hupa hi a, lungsim man mite a hon hi.",
    "11": "Pasian, thu a tangin a khen pa hi a, migilote tungah a heh den pa ahi hi.",
    "12": "Mite a kibawl phatkik kei leh, Pasian in a thalkhau hek zo a, a namsau taat ding hi.",
    "13": "Amah in mei thaltang bawl a, sih theihna ama galhiamte a baih sa-in a koih zo hi.",
    "14": "Migilo in thusia paii a, suak nuamin na a, zuau thu a hing khia hi.",
    "15": "Amah in gum to a, ama tawh sa gum sung mahah amah a kia hi.",
    "16": "Ama lunggulh hoih lo pen ama lu tungah tukik a, ama gamtat sia pen ama luzang mahah tukik hi.",
    "17": "Keʼn ahihleh, ama dikna om bangin Topaʼ tungah lungdamna ka lak dinga, a Sangpen Topaʼ minphatna la ka sak ding hi."
  }
}