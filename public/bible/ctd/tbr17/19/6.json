{
  "bookNumber": 19,
  "book": "Psalms",
  "chapter": 6,
  "verses": {
    "1": "Topa aw, na heh laitak hong taii kei inla, lung so sa-in hong thuhilh kei in.",
    "2": "Topa aw, thaneem ka hih manin kei tungah dikna hong zang in. Topa aw, ka guh ka taang na mahmah ahih manin hong damsak in.",
    "3": "Ka hingim mahmah hi. Topa aw, bang tanvei nang hong zekai lai ding na hi hiam?",
    "4": "Topa aw, hong kihei inla, kei hong hon in. Itna kip a nei pa na hih manin keimah hong hon in.",
    "5": "Bang hang hiam cih leh misite omna gam sungah nangmah phawk theih nading bangmah om lo ahih manin, Leinuai panin kua in nang hong phat thei ding ahi hiam?",
    "6": "Ka tautauna-in ka gim hi. Zan sialin ka khitui in ka lupna tum a, ka kahkahna-in ka lupna kawt dikdek hi.",
    "7": "Dahna hangin ka mit mial a, ka galte º hong bawlna hangin ka mit zung zaw semsem hi.",
    "8": "Siatna a bawlte khempeuh aw, ka kiang panin kihem khia un; bang hang hiam cih leh Topa in ka kahna aw a za hi.",
    "9": "Topa in keima thumna hong za khinzo a, Topa in ka thungetna hong sang ta hi.",
    "10": "Ka galte khempeuh zahhuai mahmah in genthei ding uh hi. Amaute nungkikin maizumna thuak pah ding uh hi."
  }
}