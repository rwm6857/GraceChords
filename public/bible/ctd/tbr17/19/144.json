{
  "bookNumber": 19,
  "book": "Psalms",
  "chapter": 144,
  "verses": {
    "1": "Ka khutte galdo nading ka khutmete galkap nadingin a hilh, keimah a hong hu, Topa in thupha ngah tahen.",
    "2": "Amah pen ka suangpi le ka munkip muanhuai, ka kulhpi le hong hon khia pa, ka lum le ka belh pa, ka nuai ah mite a zopa ahi hi.",
    "3": "Topa aw, nangmah in na hong phawk tham dingin mi pen bang hi a, nangmah in na hong ngaihsut tham dingin mihingʼ tapa bang ahi hiam?",
    "4": "Mi pen husan khat tawh kibang a, ama hunte pen a tai dandan niliim tawh kibang hi.",
    "5": "Topa aw, na vanpite niamsak inla, hong pai suk in. Mualte lawng inla, meikhu suaksak in.",
    "6": "Khuaphialep phiasak inla, amaute kithehthangsak in. Na thaltangte lawn inla, amaute susia in.",
    "7": "A sangna mun panin na khut hong zan inla, tui lian lauhuaite le gamdang miteʼ vangliatna panin hong hon khia in.",
    "8": "A kam uh tawh zuau thu a gente le limtakin kiciamna a bawl khit ciang nangawnin zuau thu mah a gen lai veveteʼ kiang pan kei hong phel inla, hong hon khia ta in.",
    "9": "Pasian aw, la thak khat kong sak dinga, harp zang sawm khausai lasakna nang kong tum ding hi.",
    "10": "Kumpite tungah gualzawhna a pia pa, na nasem David a hon khia pa na hi hi.",
    "11": "A gilo galte kiang panin kei hong hon inla, a kam uh tawh zuau thu a gen limtakin kiciamna a bawl khit ciang nangawnin zuau a gen lai veve gamdang miteʼ khut sung pan kei hong hon khia in.",
    "12": "Ka tapate uh a tangval lai-in khang cingin a khauh mahmah singkungte bang ta henla, ka tanute uh a nungak lai-in kumpi inn lamna dinga a kisui innkiu khuampite bang tahen.",
    "13": "Ka saalte uh a dimin an nam khempeuh om ta henla, ka tuute uh a tultul a thenthen-in gamlak ah suak tahen.",
    "14": "Ka kongzingte uh ah cimawhin kikona om kei tahen.",
    "15": "Tua bang thupha a ngah mi mi lungdam ahi hi. Topa pen amauʼ Pasian ahi mite pen mi lungdam ahi hi."
  }
}