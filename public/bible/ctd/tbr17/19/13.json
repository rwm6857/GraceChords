{
  "bookNumber": 19,
  "book": "Psalms",
  "chapter": 13,
  "verses": {
    "1": "Topa aw, bang tanvei hi lai ding ahi hiam? Kei hong mangngilh paisuak ding na hi hiam? Bang tanvei kei kiang pan na maitang seel ding na hi hiam?",
    "2": "Bang tanvei gimna thuakin, sun thapai-in ka lungsim dah ding ahi hiam? Bang tanvei kei tungah ka galte gualzo ding ahi hiam?",
    "3": "Topa ka Pasian aw, ngaihsun inla hong dawng in. Ihmu lum kha ding ka hih manin ka mitte hong vaksak in.",
    "4": "Ka galte in, “Ama tungah gualzo khin ung,” ci kha ding hi. Kei ka liin manin ka galte nuam kha ding hi.",
    "5": "Ahih hangin na itna kip ka muang a, nong hotkhiatna hangin ka lungdam ding hi.",
    "6": "Nong hehpihna kicing ahih manin, Topa, la kong sak ding hi."
  }
}