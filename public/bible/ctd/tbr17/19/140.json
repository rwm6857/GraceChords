{
  "bookNumber": 19,
  "book": "Psalms",
  "chapter": 140,
  "verses": {
    "1": "Topa aw, migilote kiang panin kei hong hon khia inla, mi ngongtatte kiang panin kei hong kem in.",
    "2": "Amaute in a lung sung uh ah thusia geelgeel uh a, gal phuang ngitnget uh hi.",
    "3": "A leii uh gulpi leii bang a, a thugente uh gulgu bang hi.",
    "4": "Topa aw, migiloteʼ khut sung panin kei hong cing inla, kei, suk paih ding a hong sawm mi ngongtatte kiang panin kei hong kem in.",
    "5": "Mi kiphasakte in keimah hong siahna-in tehlop tung sim uh a, amaute in ngenthang zakin lam gei ah thangzak tawh kei hong siah uh hi.",
    "6": "Topaʼ tungah hih bangin ka ci hi: Nang pen keima Pasian na hi hi; ka thumna awte hong ngai in, Topa!",
    "7": "Topa, keima Topa, a thahat hong hon khia pa aw, gal kidona sungah keimah nong hu hi.",
    "8": "Topa aw, migilo paʼ deihnate tangtungsak kei inla, ama thusia sawmna a maban sotsak kei in!",
    "9": "Kei hong umcih mite gualzosak kei inla, kei hong sawmnate uh amauʼ lu tung mah tusak in!",
    "10": "Amaute tungah mei-am kuang zusak in. A thokik zo nawn lo dingin dum sungah amaute kiasak in!",
    "11": "Mi gensia pa leitungah mavangsak kei inla, mi ngongtat pa pen thusia in sulzuih tahen!",
    "12": "Topa in gimna a thuak miteʼ thu a panpihna, mi cimawhte adingin thu a manin a khenna ka thei hi.",
    "13": "Thuman mite in nangma min hong phat pelmawh ding uh a, lungsim thutangte pen nangma omna ah teeng ding uh hi."
  }
}