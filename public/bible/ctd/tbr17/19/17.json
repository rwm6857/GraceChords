{
  "bookNumber": 19,
  "book": "Psalms",
  "chapter": 17,
  "verses": {
    "1": "Topa aw, thuman ka hong ngetna hong za inla, ka otna hong ngai in! Lungsim takpi tawh ka hong thungetna hong ngai in!",
    "2": "Thuman mu na hih manin ka dikna hong kilangsak in.",
    "3": "Keima lungsim hong sin inla, zan hun sungin ka kiangah hong hawh inla, keimah hong ze-et lecin, ka sungah gitlohna na mu kei ding hi. Ka kampau-in zong bangmah ka khial kei hi.",
    "4": "Gamtatna thu ah ci leng, nangma thupiaknate ka zui a, mi ngongtatteʼ gamtat ziate ka pelh hi.",
    "5": "Nangma lampi zui-in ka pai a, na lam ka pial ngei kei hi.",
    "6": "Pasian aw, hong dawng ding na hih manin nang kong sam hi. Na bil hong ngat inla, ka thu hong za in.",
    "7": "Amauʼ galteʼ kiang panin nang hong belte a honpa aw, na itna kip lamdang takin hong lak in.",
    "8": "Kei a hong su gawp migilo, kei a hong umcih a kihtakhuai mahmah ka galte kiang panin mitnauta bangin hong kem inla, na kha liim ah hong seel in.",
    "10": "Amaute in hehpihna lungsim bangmah nei lo uh a, a kam uh tawh amaute kiphatsak pau uh hi.",
    "11": "Amaute in kei hong sulzuih uh a, tu-in kei hong umcihin, keimah leilak den nadingin a hong en uh hi.",
    "12": "Amaute pen a balnen nuam humpinelkai tawh kibang uh a, humpinelkai khanglai sabuk tawh kibang uh hi.",
    "13": "Topa aw, tho in! Amaute mai phut inla, thal paih in! Topa aw, a deih khempeuh uh hih leitungah a nei migilote kiang panin na khut le na namsau tawh kei hong hon khia in. Amau adingin na koihcing gimnate thuaksak inla, a tate un zong a cingvalin thuak uh henla, a naungekte uh ading nangawn nusiat lai ta uh hen.",
    "15": "Kei ka hih leh, thumanna tawh na maitang ka en dinga, ka khanlawh ciangin nangma mel muhna tawh ka lungkim ding hi."
  }
}