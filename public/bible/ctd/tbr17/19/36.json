{
  "bookNumber": 19,
  "book": "Psalms",
  "chapter": 36,
  "verses": {
    "1": "Mawhna in migilo paʼ lungsim tawng ah thu gen a, amah in Pasian zahtakna nei het lo hi.",
    "2": "Bang hang hiam cih leh ama mawhna kidawk khia lo a, muhdahna thuak lo ahih manin amah kimawk phat tawm hi.",
    "3": "Ama kammalte pen siatna le khemna vive hi a, pil gamtatna le hoih gamtatna bei khinta hi.",
    "4": "A lupna tungah lumin siat gamtat ding a ngaihsun hi. Hoih lohna lamah amah kibulh tawm a, amah in siatna nolh lo hi.",
    "5": "Topa aw, na itna kip in vantung ban a, na cihtakna in vanpi dong ban to hi.",
    "6": "Na thumanna pen Pasianʼ mualte tawh kibang a, na thukhennate pen tuipi thuk tawh kibang hi. Mihing le ganhing na hon hi, Topa aw.",
    "7": "Pasian aw, na itna kip manpha mahmah hi. Mihing tate na kha liim ah bu uh hi.",
    "8": "Na inn sunga na tampite tawh amaute nuamsa uh a, na hoihna gun panin amaute na dawnsak hi.",
    "9": "Bang hang hiam cih leh nuntakna tuinak nangmah tawh om a, na khuavak sungah kote in khuavak ka mu uh hi.",
    "10": "Nang hong theite tungah na itna kip hong zom inla, lungsim thutangte tungah na hotkhiatna hong zom in!",
    "11": "A kihisak mite kei hong su khasak kei inla, migilote, hong hawl khiasak kei in.",
    "12": "Hua lai ah siatna bawlte a cimawhin kun uh a, amaute kisuncip sukin, tho zo nawn lo uh hi."
  }
}