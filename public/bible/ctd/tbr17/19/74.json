{
  "bookNumber": 19,
  "book": "Psalms",
  "chapter": 74,
  "verses": {
    "1": "Pasian aw, bang hangin kote hong paai khia paisuak na hi hiam? Bang hangin na gam sunga om nangma tuute tungah heh na hi hiam?",
    "2": "Tanglai-in na ngah sa na mihonte, nangma luah minam dingin na tatkhiat sate phawk in! Na teennasa Zion Mual hong phawk in.",
    "3": "A sia den sa munah hong pai in. Na biakinn sunga om khempeuh galte in susia khinta hi.",
    "4": "Nangma galte mun siangtho laizang ah awng uh a, amauʼ dialte gualzawhna lim dingin a khai uh hi.",
    "5": "Amaute pen tulak sing phatna ah pai-in heipi tawh sing a phuk bang uh hi.",
    "6": "Tua ciangin biakinn na a kizemte khempeuh sek-hei le sekpi tawh a satkham uh hi.",
    "7": "Amaute in mei tawh na biakinn hal uh a, nangmah hong kibiakna mun a susia uh hi.",
    "8": "Amaute in, “A vekpi-in zo mang khin ni,” kici uh a, gam sungteng a om Pasian biakna inn khempeuh mei tawh a hal uh hi.",
    "9": "Kote in ka mailam thu ding uh ka thei kei uh hi. Kamsang khat zong om nawn lo a, bang tanvei hi ding, ci-in a thei kuamah ka om kei uh hi.",
    "10": "Pasian aw, ka galte in bang tanvei hong thusim loin om ding ahi hiam? Langpangte in nangma min hong simmawh den ding ahi uh hiam?",
    "11": "Bang hangin na khut dokkik a, na khut taklam na ang ah koihcip na hi hiam?",
    "12": "Ahi zongin Pasian pen tanglai pek a kipanin kumpi hi tawntung a, hih leitungah a hong hon khia zelzel ngei ka Kumpi ahi hi.",
    "13": "Na vangliatna tawh tuipi na khenkham a, tuite tunga gulpiteʼ lutangte na sukham hi.",
    "14": "Nangmah in Awleʼ lutangte na sukham a, amah pen, gamlak ganhingteʼ nek dingin na pia hi.",
    "15": "Ciktuite le luite na phulsak a, gun tui luangte na kangsak hi.",
    "16": "Sun pen nangma aʼ hi a, zan zong nangma aʼ mah ahi hi. Nangmah in ni le kha na bawl hi.",
    "17": "Leitung gamgi khempeuhte le phalbi hun le khuakhal hunte na bawl khin hi.",
    "18": "Topa aw, galte in nang hong thusim lohna le, dawibia mite in nangma min a hong simmawhna hong phawk ta in.",
    "19": "A cimawh mite a gal gilote uh khut sungah nusia kei inla, bawlsiatna a thuak mite mangngilh kei in.",
    "20": "Nangma thuciamna hong pi ngaihsut in; bang hang hiam cih leh leitung mun mialna khempeuh mi ngongtatte tawh kidim hi.",
    "21": "A kisikcip mite zahhuaisak kei inla, mizawng le mi cimawhte nangma min kiphatsak in.",
    "22": "Pasian aw, tho inla, nangma thu ah hong pang in. Dawibia mite in sun tawntungin nang a hong thusim lohna hong phawk ta in!",
    "23": "Nangma galteʼ kikona aw, nang a hong langpangte a gamlum semsemna mangngilh kei ta in."
  }
}