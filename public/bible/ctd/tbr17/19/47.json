{
  "bookNumber": 19,
  "book": "Psalms",
  "chapter": 47,
  "verses": {
    "1": "Mi khempeuh aw, na khut uh beeng un! Lungdamna la nakpi-in sa-in Pasian phat un.",
    "2": "Bang hang hiam cih leh Topa, a Sangpen pa, dipkuathuai a, leitung khempeuh a uk kumpi lian khat ahi hi.",
    "3": "Mi khempeuh eima nuai ah, minamte i khe nuai ah amah in hong zawhsak hi.",
    "4": "Ama it Israel-teʼ angtan pih eima luah ding leitang amah in hong teelsak hi.",
    "5": "Awging tawh Pasian pai to a, peengkul aw tawh Topa pai to hi.",
    "6": "Pasian tungah phatna la sa un, phatna la sa un! I Kumpipa tungah phatna la sa un, phatna la sa un!",
    "7": "Bang hang hiam cih leh Pasian pen leitung khempeuhteʼ kumpi ahi hi. La sakna tawh amah phat un!",
    "8": "Pasian in minamte uk a, a tokhom siangtho tungah Pasian tu hi.",
    "9": "Uliante le Abrahamʼ Pasianʼ mite kipawl khawm uh hi. Bang hang hiam cih leh leitung miteʼ lumte khempeuh Pasian-aʼ suak khinta a, amah a sangpi-in kithangsak hi."
  }
}