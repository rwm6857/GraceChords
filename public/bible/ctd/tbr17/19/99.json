{
  "bookNumber": 19,
  "book": "Psalms",
  "chapter": 99,
  "verses": {
    "1": "Topa in uk hi. Mihonte liing hen. Kherub-te tungah amah tu hi. Leitung liing tahen.",
    "2": "Zion khuapi ah Topa lian a, amah in leitung mi khempeuh uk hi.",
    "3": "A lian a kihtakhuai ama min mi khempeuh in phat ta uh hen. Amah siangtho hi.",
    "4": "Thutang a deih, Vanglian Kumpipa aw, nangmah in thuman na phut khin a, Israel-te sungah thutang le thuman na sem khia hi.",
    "5": "I Topa Pasian phat unla, ama khengakna munah bia un. Amah siangtho hi.",
    "6": "Moses le Aaron ama siampi hi uh a, amah a biate lakah Samuel zong a kihel hi. Topaʼ tungah amaute kiko uh a, amah in amaute a dawng hi.",
    "7": "Amah in meii khuampi sung pan amaute tungah thu gen a, ama teci pannate le amah in amaute tungah a thukham piakte amaute in a zui uh hi.",
    "8": "Koteʼ Topa Pasian aw, nang in amaute na dawng hi. Amauʼ mawhna hangin gim na piak tei hangin amauʼ mawhnate a maisak nuam Pasian na hihna amauteʼ tungah na kilangsak hi.",
    "9": "I Topa Pasian phat unla, ama mual siangtho ah bia un; bang hang hiam cih leh i Topa Pasian a siangtho hi."
  }
}