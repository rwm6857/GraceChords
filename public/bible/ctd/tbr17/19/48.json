{
  "bookNumber": 19,
  "book": "Psalms",
  "chapter": 48,
  "verses": {
    "1": "Topa lian a, i Pasianʼ khuapi sungah nakpi takin phat ding ahi hi.",
    "2": "Kumpi lianpaʼ khuapi, leilu lam a a om ama mual siangtho hoihin a sang mahmah Zion mual pen leitung khempeuhʼ lungdamna ahi hi.",
    "3": "A muanhuai tua mualah amah a hu taktak pa ahihna Pasian in a lak khin hi.",
    "4": "Ahi zongin, kumpite kikaikhawmin, a sim dingin hong kuan khawm uh hi.",
    "5": "Amaute in Zion a muh phetun lamdang sa mahmah uh a, dipkua vatin tai uh hi.",
    "6": "Numei nausuak na a sa bangin amaute liing gawp uh hi.",
    "7": "Nisuahna huihpi tawh Tarshish kici teembaw liante nang na susia hi.",
    "8": "Ka zak sa bangun Vanglian Topaʼ khuapi, i Pasianʼ khuapi, Pasian in a phuhkip ngitngetna ka mu khin uh hi.",
    "9": "Pasian aw, na biakinn sungah nangma itna kip ka ngaihsun uh hi.",
    "10": "Pasian aw, na min in leimong dong a zelh bangin, nangmah hong kiphatna in zong a zel hi. Na taklam khut gualzawhna tawh a kidim hi.",
    "11": "Zion Mual lungdamsak in. Na thukhenna hangin Judah mite lungdamsak in.",
    "12": "Hih pen eima Pasian hi a, a tawntungin eima Pasian hi, ci-in khangkikte tungah na gen theih nadingun Zion kiimvelin pai-in, a tausang phazah sim unla, a kulh phungmai a hoih mahmahte ngaihsunin, a phualpi muanhuaite va nawk kim un. Amah pen a tawntungin lam hong lak ding pa ahi hi."
  }
}