{
  "bookNumber": 19,
  "book": "Psalms",
  "chapter": 15,
  "verses": {
    "1": "Topa aw, na biakinn sungah kua om ding ahi hiam? Na mual siangtho tungah kua teeng ding ahi hiam?",
    "2": "Paubaang loin gamta-in, a manin na sem a, lungsim tak a gen mi,",
    "3": "mi gensia loin, a lawmte tungah siatna bawl lo a, a veengte a mawhsak lo mi,",
    "4": "migilote thusim lo a, ahi zongin Topa a zahtakte a pahtawi mi, ama nat nading nangawn ah a ciampel lo mi,",
    "5": "ama sum a meetin a kha lo, thutang mite a langpan lo, golhguk a la lo mite teeng ding uh hi. Hih bangin a gamtate pen liing ngei lo ding hi."
  }
}