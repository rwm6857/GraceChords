{
  "bookNumber": 19,
  "book": "Psalms",
  "chapter": 115,
  "verses": {
    "1": "Kote tungah hi loin, Topa aw, kote tungah hi loin, na itna kip le na thumanna hangin nangma tungah minthanna om tahen.",
    "2": "Bang hangin minam dangte in, “Amauteʼ Pasian koi ah om ahi hiam?” ci laizang ding ahi uh hiam?",
    "3": "Vantungah eiteʼ Pasian om a, ama ut peuhpeuh a hih hi.",
    "4": "Amauʼ milimte pen ngun le kham hi lel a, mihingteʼ khut tawh a kibawl ahi hi.",
    "5": "Amaute in kam nei napi-in pau thei lo uh a, mit nei napi-in khua mu thei lo uh hi.",
    "6": "Amaute in bil nei napi-in khua za lo uh a, nak nei napi-in a nam thei lo uh hi.",
    "7": "Amaute in khut nei napi-in lawng thei lo uh a, khe nei napi-in pai thei lo uh hi. Amaute in aw gingsak thei lo uh hi.",
    "8": "Tuate a bawlte le tuate a muangte khempeuh pen tuate mah tawh kibang uh hi.",
    "9": "Israel-te aw, Topa muang un. Amah pen note hong huhpa le hong hupa ahi hi.",
    "10": "Aaron innkuante aw, Topa muang un. Amah pen note hong huhpa le hong hupa ahi hi.",
    "11": "Topa a zahtakte aw, Topa muang un. Amah pen note hong huhpa le hong hupa ahi hi.",
    "12": "Topa in eite hong phawk a, thupha hong pia ding hi. Amah in Israel mite, thupha hong pia dinga, amah in Aaron innkuante thupha hong pia ding hi.",
    "13": "Amah in Topa a zahtakte a lian a neu-in thupha hong pia ding hi.",
    "14": "Topa in note le na tate uh hong pungsak tahen.",
    "15": "Vanlelei a bawl Topa in note thupha hong pia tahen.",
    "16": "Vantung pen Topa aʼ hi a, ahih hangin leitung pen mihingte tungah hong pia khin hi.",
    "17": "Misite ahi a, gamdaihna sungah a pai peuhpeuhte in ahi zongin Topa phat lo uh hi.",
    "18": "Ahih hangin eite in tu a kipanin a tawntungin Topa i phat ngitnget ding hi. Topa phat un."
  }
}