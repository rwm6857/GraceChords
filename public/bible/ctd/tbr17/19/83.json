{
  "bookNumber": 19,
  "book": "Psalms",
  "chapter": 83,
  "verses": {
    "1": "Pasian aw, dai dide-in om kei in. Lungnuamin, tang loin om mawk kei in, Pasian aw.",
    "2": "Bang hang hiam cih leh na galte in gamlumna piangsak uh a, nang hong mudahte kiphasak mahmah uh hi.",
    "3": "Amaute in khem siamna tawh na mite thangsiah uh a, amaute in na it mite langpangin thu kikum uh hi.",
    "4": "Amaute in, “Hong pai un, minam khat hihna panin amaute beisak ni. Israel min peuhmah kiphawksak nawn kei ni!” ci uh hi.",
    "5": "Amaute in siat nading geelin kithukhat uh a, nangmah hong langpangin thuciamna a bawl uh hi.",
    "6": "Edom mite le Ishmael mite, Moab le Hagri mite,",
    "7": "Gebal, Ammon le Amalek mite, Filistia le Taia khua mite tawh thuciam a bawl uh hi.",
    "8": "Assiria mite in zong amaute pawlpih uh a, amaute pen Lotʼ suanlekhakte adingin pawl muanhuaite ahi uh hi.",
    "9": "Endor munah a kizo gawp, leilak ah a luang uh a muat gawp, Midian miteʼ tungah na bawl bang leh, Kishon gun-a Sisera le Jabin-teʼ tungah na bawl bangin amaute tungah bawl in.",
    "11": "“Pasianʼ gam hoihte eima tan dingin la ni,” a ci Oreb le Zeeb te bangin amauʼ mi liante bawl inla, Zeba le Zalmunna te bangin amau a ukte khempeuh bawl in.",
    "13": "Ka Pasian aw, amaute pen pingpei sunga ninnen, huih mai-a ansi leeng bangsak ta in.",
    "14": "Mei in gamlak a hal tum bang, mual liante a kuansak bangin",
    "15": "na khuapi huihpi tawh amaute delh inla, na huihpi tawh amaute lausak gawp in.",
    "16": "Topa aw, amaute in na min hong zon theih nadingin amaute khempeuh maizumna tawh kidimsak in.",
    "17": "Amaute maizumin lungkia densak inla, a mindai-in siasak in.",
    "18": "Topa a kici min nei nangmah bek leitung khempeuh ah a Sangpen pa na hihna amaute theisak in."
  }
}