{
  "bookNumber": 19,
  "book": "Psalms",
  "chapter": 76,
  "verses": {
    "1": "Judah gam sungah Pasian kithei a, Israel gam sungah ama min lian hi.",
    "2": "Zion khua sungah ama teenna mun kibawl hi.",
    "3": "Amah in tua lai ah thaltangte, lum, namsau le galhiamte a kuaitan hi.",
    "4": "A om ngitnget mual liante sangin na min thang zaw a, na lian zaw hi.",
    "5": "A thahatteʼ neihsa nate kisut khia a, amaute ihmucip suak uh hi.",
    "6": "Jakobʼ Pasian aw, nangma thuhilhna hangin sakol le a tung tuang pa khawlcip uh hi.",
    "7": "Ahih hangin nang na kihtakhuai mahmah hi. Na heh khit phot ciangin nangma mai ah kua ding ngam nawn ding ahi hiam?",
    "8": "Vantung panin thukhenna na gen khia hi. Gimna a thuak leitung mi khempeuh a hon dingin thukhen dingin Pasian a kipat ciangin leitung lau mahmah in tang het loin a om khikhe hi.",
    "10": "Mihingteʼ hehna in nang hong kiphatna ding piangsak dinga, na hehna panin a suakta mite in nangmah pahtawina pawi a bawl ding uh hi.",
    "11": "Topa na Pasianʼ tungah na thuciamnate uh pia unla, tuate khempeuh zui un. Leitung kumpite sangin a kihtakhuai zaw, ulianteʼ lungsim a niamkhiat, zahtak ding ahi paʼ tungah, ama kiimah a om mi khempeuhte in letsong puak ta uh hen!"
  }
}