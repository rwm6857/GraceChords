{
  "bookNumber": 19,
  "book": "Psalms",
  "chapter": 75,
  "verses": {
    "1": "Pasian aw, nangma tungah ka lungdam mahmah uh a, nangma tungah ka nuam mahmah uh hi. Nangma liatna thu ka gen uh a, a lamdang na bawlnate ka sut kikkik uh hi.",
    "2": "A hun ka seh sa ni ciangin thu a manin ka khen ding hi.",
    "3": "Leitung le a tunga teengte khempeuh a kilin ciangin a khuampite a kipsak pa keimah ka hi hi.",
    "4": "A kiphasakte tungah, “Kiphasak kei un,” a gilote tungah, “Kihisak kei un.",
    "5": "Kihisak kei unla, kiphatsakna tawh kampau kei un,” ka ci hi.",
    "6": "Bang hang hiam cih leh vangliatna pen nisuahna lam ahi a, nitumna lam ahi a, gamlak pan ahi zongin a hong pai hi lo hi.",
    "7": "Mihing khat a sangsak, mihing khat a niamsak thukhen pa pen Pasian ahi hi.",
    "8": "Bang hang hiam cih leh Topaʼ khut sungah leenggahzu a phuan, a kihelkim ngingei hai khat om a, amah in tua sung panin hong bung khia dinga, leitung migilo khempeuh in a tawdat dong takin a liaktum ding uh hi.",
    "9": "Ahih hangin kei ka hih leh ka lungdam ngitnget dinga, Jakob Pasianʼ tungah phatna late ka sa ding hi.",
    "10": "Migiloteʼ vangliatna khempeuh amah in susia dinga, ahih hangin thuman miteʼ vangliatna khang semsem ding hi."
  }
}