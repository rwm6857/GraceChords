{
  "bookNumber": 19,
  "book": "Psalms",
  "chapter": 108,
  "verses": {
    "1": "Pasian aw, ka lungsim a kiging sa-in om hi. Ka sa ding hi; nangmah phatna late ka sa ding hi. Kei ka khanglo ding hi.",
    "2": "Harp lasakna le laiza lasakna aw, khanglo un. Zingsang khuavak hong phong ning.",
    "3": "Topa aw, mite lakah nangma tungah lungdamna kong ko dinga, minam dangte lakah nangma tungah phatna ka sa ding hi.",
    "4": "Bang hang hiam cih leh na itna kip in vantung ban a, na thumanna in meiipite ban to hi.",
    "5": "Pasian aw, vantungteʼ tungah sang to lai in. Leitung khempeuh ah na minthanna omsak in.",
    "6": "Nangma it mite, na hatna tawh hon inla, kong ngetna bangun hong pia in.",
    "7": "Ama biakinn sungah Pasian in thu ciam khin a, “Gualzo a lungdamna tawh Shekhem gam khen khia-in, Sukkoth gam kuam ka seh khia ding hi.",
    "8": "Gilead gam keima aʼ hi a, Manasseh gam zong keima-aʼ mah ahi hi. Efraim gam ka sik lukhu hi a, Judah gam ka ciangkhut ahi hi.",
    "9": "Moab gam ka kisilna kuang hi a, keima neihsa hi, cih lahna limin Edom gam tungah ka khedap ka lawn hi. Filistia gam tungah gualzawhna tawh ka awng hi,” a ci hi.",
    "10": "Kua in khuapi muanhuai ah kei hong paipih ding hiam? Kua in Edom gamah kei hong paipih ding hiam?",
    "11": "Pasian aw, nangmah in kote hong don lo khinta hi lo na hi hiam? Pasian aw, komau galkapte tawh na kuan khia kei hi.",
    "12": "Ka galdona uh ah kote hong huh in. Bang hang hiam cih leh mihingʼ huhna a mawkna hi.",
    "13": "Pasian tawh khauh takin i hih ding hi. Amah pen i galte hong sikcipsak ding pa ahi hi."
  }
}