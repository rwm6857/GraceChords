{
  "bookNumber": 19,
  "book": "Psalms",
  "chapter": 65,
  "verses": {
    "1": "Pasian aw, Zion ah nangmah phat dingin kilawm a, nangma tunga thuciam sate hong kitungsak ding hi.",
    "2": "Thungetna a za pa na hi a, mawhna hangin nangma kiangah mi khempeuh hong pai ding uh hi.",
    "3": "Ka mawhnate un kote hong zawh ciangin, nangmah in tuate na hong maisak hi.",
    "4": "Nangma inn ah a om dingin na teel na lakte mi nuamsa ahi hi. Nangma biakinn siangtho, na inn sunga hoihna tawh kote ka lungkim ding uh hi.",
    "5": "Tuipi gamla pente le leimong khempeuhteʼ lamet, kote a hong hon khia Pasian,",
    "6": "a thahatna tawh mualte a bawl, vangliatna tawh a kidim,",
    "7": "tuipi gingte, tuihualte, mi gamlumte a daisak pa aw,",
    "8": "leimong pek a omte in na hihna limte a kihtak nadingun a kihtakhuai gamtatna zangin, nong hotkhiatna tawh koteʼ ngetna nong pia hi. Nisuahna le nitumna kikalah a om mi khempeuhte lungdamna tawh a awng dingin na bawl hi.",
    "9": "Nangmah in leitung enin, guah na hong zusak a, leitung a hoihna nakpi takin na behlap hi. Pasianʼ gunpi tui tawh kidim a, leitungah an na piangsak hi. Tua bangin nangmah in na khempeuh na bawl khol hi.",
    "10": "Tu-ma-kuakte khempeuh tui tampi tak na buak a, leivumte zalhmai-in, guahtui tawh na nipsak a, a po kungte thupha na pia hi.",
    "11": "Nangma hauhna tawh kum na phasak a, na leeng paina khempeuh ah sathau a taak hi.",
    "12": "Ganhing tatna, a noptuak mahmah munte ah ganhing honte omin, mualte khempeuh zong lungdamna tawh kidim a,",
    "13": "gamlak lo nona munte tuu hon tawh kizemin, kuampite an tawh kidim a, amaute lungdamin awngin la a sa khawm uh hi."
  }
}