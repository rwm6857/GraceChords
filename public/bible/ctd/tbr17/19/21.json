{
  "bookNumber": 19,
  "book": "Psalms",
  "chapter": 21,
  "verses": {
    "1": "Topa aw, na hatna hangin kumpipa lungdam a, na huhna hangin amah nak nuam mahmah hi.",
    "2": "Ama lungsim deihna teng nangmah in na pia khin a, ama hong ngette na khaktan kei hi.",
    "3": "Bang hang hiam cih leh thupha hoihte tawh amah na dawntuah a, ama lu tungah kham siang lukhu na khusak hi.",
    "4": "Nangma tung panin amah in nuntakna hong ngen a, ama tungah nuntak sau na pia hi.",
    "5": "Nangma huhna hangin ama minthanna lian a, hoihna le minliatna ama tungah na pia hi.",
    "6": "Nangmah in a tawntungin thupha ngah pen dingin amah na bawl a, nangma ompihna hangin lungdamna tawh amah na kipaaksak hi.",
    "7": "Bang hang hiam cih leh kumpipa in Topa muang a, Sangpen pa始 itna kip hangin amah a kiliing kei ding hi.",
    "8": "Na khut in na galte khempeuh su gawp dinga, na khut taklam in nang hong mudahte su gawp ding hi.",
    "9": "Na kilat ciangin meiphual kuang bangin amaute na hih ding hi. Topa in hehna tawh amaute nawmvalh dinga, meikuang in amaute kaang tum ding hi.",
    "10": "Leitung panin a suan a khakte, mi始 tate始 lak panin amau始 tate na susia ding hi.",
    "11": "Nangma langah siat nading vaihawmin, gitlohna a bawl uh hangin tangtung lo ding uh hi.",
    "12": "Bang hang hiam cih leh amaute na taisak dinga, na thal tawh a maitang uh na ngim ding hi.",
    "13": "Topa aw, na hatna hangin nang hong kipahtawi tahen! Nangma vangliatna la sa-in kong phat ding uh hi."
  }
}