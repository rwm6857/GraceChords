{
  "bookNumber": 19,
  "book": "Psalms",
  "chapter": 141,
  "verses": {
    "1": "Topa aw, nang kong sam hi; hong kinawh in. Nang kong sap ciangin ka aw hong ngai in.",
    "2": "Ka thungetna pen na mai ah paknamtui bangsak inla, ka khutte ka lap tohna pen nitak biakpiakna bangsak in.",
    "3": "Topa aw, keima kam a cing ding khat koih inla, ka mukteʼ kongkhak a vil ding khat koih in.",
    "4": "Mawh bawlnopna lungsim hong neisak kei inla, a gilo mite tawh hong kikhawlsak kei in. Amauʼ anlimte hong duhgawhsak kei ta in.",
    "5": "Mipha pa kei hong vuasak inla, ahih hangin migilote ka lu sathau nilhsak kei in; bang hang hiam cih leh amauʼ gitloh gamtatnate nakpi takin langpangin thu ka ngenngen hi.",
    "6": "Amaute, thu kisitin mawhsakna a thuak uh ciangin, Topaʼ thute man hi, ci-in a thei ding uh hi.",
    "7": "Mi khat in suangpi khat sukhamin leitungah a thehthang gawp bangin Leinuaiʼ kongvang ah amauʼ guhte kithehthang hi.",
    "8": "Ahih hangin Topa Pasian aw, nang kong muang tawntung a, nangmah kong bel hi. Tua ahih manin kei hong nusia kei in.",
    "9": "Amaute in kei hong siahna uh tehlop le siatna bawlteʼ thangzak panin kei hong kem in.",
    "10": "Kei ka suahtak khit ciangin amauʼ ngenthang sung mahah migilote awksak in."
  }
}