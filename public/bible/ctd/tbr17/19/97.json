{
  "bookNumber": 19,
  "book": "Psalms",
  "chapter": 97,
  "verses": {
    "1": "Topa in uk hi. Leitung lungdam henla, tuikulh neu tampite zong lungdam ta uh hen.",
    "2": "Meiipite le khuamial sahpite ama kiimah om a, thumanna le thutannate ama tokhom bulpi ahi hi.",
    "3": "Ama mai ah mei pai a, ama kiim a om a galte a kaang tum hi.",
    "4": "Ama khuaphialepte in leitung taangsak a, leitung in mu-in a liing hi.",
    "5": "Topaʼ mai, leitung mi khempeuhʼ Topaʼ mai ah mual liante khuainun bangin a tui suak uh hi.",
    "6": "Vantungte in ama thumanna gen khia uh a, mi khempeuh in ama minthanna mu uh hi.",
    "7": "Bangmah a man lo milimte a kisaktheih pih, milim a bia mi khempeuhte maizumin kikoih a, ama mai ah pasian khempeuh kun uh hi.",
    "8": "Pasian aw, Zion in za-in nuam a, na thukhennate hangin Judah khuapite lungdam uh hi.",
    "9": "Bang hang hiam cih leh Topa aw, leitung khempeuh a ukpa na hi a, pasian dang khempeuh sangin nakpi takin na lian zaw hi.",
    "10": "Topa in gitlohna a mudahte it a, amah in a mi siangthoteʼ nuntakna siat nading pan a kem hi. Amah in migiloteʼ khut sung panin amaute a hon khia hi.",
    "11": "Thuman miteʼ tungah khuavak hong taang a, lungsim thutang mite tungah lungdamna hong tung hi.",
    "12": "Thuman mite aw, Topaʼ nasepnate hangin lungdam unla, ama min siangtho phat un."
  }
}