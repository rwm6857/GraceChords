{
  "bookNumber": 19,
  "book": "Psalms",
  "chapter": 26,
  "verses": {
    "1": "Topa aw, a hoihin gamta-in Topa hong muang ka hih manin, ka thutanna hong lak in.",
    "2": "Topa aw, hong ze-et inla hong sin in. Ka lungsim le ka ngaihsutna hong en tel in.",
    "3": "Bang hang hiam cih leh na itna kip in lam hong lak a, nangma tungah citakin ka gamta hi.",
    "4": "Mikhialte tawh tukhawm loin, thusim neite tawh ka kipawl kei hi.",
    "5": "Siatna a bawl mite ka mudah a, migilote tawh ka tukhawm kei hi.",
    "6": "Topa aw, mawh baan lohna ka lahna-in ka khutte ka sil a, biakna pia-in na biakna tau kiim ah ka pai hi.",
    "7": "Lungdamkohna la a gingin sa-in, nangma nasep a lamdangte ka gen kawm hi.",
    "8": "Topa aw, nangma inn-a ten ding le na minthang a omna munah om ding ka ut hi.",
    "9": "Mimawhte, mi that nuamte, siatna a bawl mite, le golhguk a la nuamte tawh kei hong susia khawm kei in.",
    "11": "Ahih hangin kei ka hih leh, ka hoih gamtat hi. Hong hehpih inla, kei hong hon khia in.",
    "12": "Leizang munah ka ding hi. Mihon tampi lakah Topa ka phat ding hi."
  }
}