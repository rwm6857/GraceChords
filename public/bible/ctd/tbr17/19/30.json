{
  "bookNumber": 19,
  "book": "Psalms",
  "chapter": 30,
  "verses": {
    "1": "Topa aw, nangmah hong phatin ka diang ding hi. Bang hang hiam cih leh kei nong laam to khin a, ka tungah ka galte na lungdamsak kei hi.",
    "2": "Topa ka Pasian aw, huhna a hong ngenin nang tungah kong awng a, kei na hong damsak khin hi.",
    "3": "Topa aw, Leinuai panin kei nong paikhiatpih to khin a, Leihawm sungah a pai khin sate lak panin kei nong nungta kiksak hi.",
    "4": "Ama mi siangthote aw, Topa tungah phatna la sa-in ama tungah lungdamna ko un.",
    "5": "Ama hehna tomno sung bek hi a, ama hong deihsakna pen khang tawntung ading ahi hi. Zan hun sungteng kahna om kha mah dinga, ahih hangin zing khuavak tawh nuamna hong tung hi.",
    "6": "Keimah in ahihleh, ka daupai laitakin, “Ka kiliing ngei kei ding hi,” ka ci kha hi.",
    "7": "Topa aw, nong deihsakna tawh mual kip bangin kei nong phut khin hi. Ahi zongin tu-in na maitang na seel a, kei ka khasia hi.",
    "8": "Topa aw, nangma tungah kong kiko a, Topa tungah kong thum hi:",
    "9": "“Leihawm sungah pai sukin ka sihna ah bang meetna om ahi hiam? Leivui in nang hong phat ding ahi hiam? Na thumanna gen ding ahi hiam?",
    "10": "Topa aw, hong za inla, kei hong hehpih in. Topa aw, keimah huhpa hong hi in,” ka ci hi.",
    "11": "Topa ka Pasian aw, nangma tungah lungdamna ka hong koh tawntung theih nading, ka lungsim in nang hong phat theih nading, a dai om mawk loh nadingin ka thumna le ka taunate lamna tawh nong heisak a, dahna lim ahi ka puanhampi hong suah khiatsakin nuamna na hong guan hi."
  }
}