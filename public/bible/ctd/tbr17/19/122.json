{
  "bookNumber": 19,
  "book": "Psalms",
  "chapter": 122,
  "verses": {
    "1": "Amaute in kei tungah, “ Topaʼ inn ah pai ni,” hong cih uh ciangin kei ka kipak hi.",
    "2": "Jerusalem aw, na kulh kongpi sungah kote hong tungin ka ding khinta uh hi.",
    "3": "Jerusalem khuapi pen Israel-te tungah thu a kipiak sa bangin Topaʼ tungah lungdamna a ko dingin Topaʼ minamte, Israel minamte, a hong pai tohna, khuapi lian tawh a kibangin a kibawl, kip takin a kilam bikbek khuapi ahi hi.",
    "5": "Davidʼ innkuanteʼ kumpi tokhom, thukhen nading kumpi tokhomte, tua lai ah kikoih hi.",
    "6": "Jerusalem khuapi, a nopsak nading thu ngen unla, “Nang hong itte a daupai tahen.",
    "7": "Na khua sungah lungnopna om henla, na galvilna tausangteʼ huam sungah lungmuanna om tahen,” ci-in ngen un.",
    "8": "Sanggamte le kikholhpihte ka khualna-in, “Jerusalem in nopna om tahen,” ka ci ding hi.",
    "9": "Topa eiteʼ Pasianʼ inn ka khualna-in nangma hoih nading thu ka ngen ding hi."
  }
}