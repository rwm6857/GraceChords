{
  "bookNumber": 19,
  "book": "Psalms",
  "chapter": 5,
  "verses": {
    "1": "Topa aw, kong paunate hong ngai inla, ka hong thumnate hong thudon in.",
    "2": "Ka kumpi le ka Pasian aw, nangma tungah hong thum ka hih manin ka kikona aw hong ngai in.",
    "3": "Topa aw, zingsang simin ka aw nong za a, zingsang simin nangma adingin biakna bawlin kong ngak hi.",
    "4": "Bang hang hiam cih leh gitlohna lamsang a deih Pasian na hi kei a, siatna pen tawl khat zong nang tawh a om khawm thei ahi kei hi.",
    "5": "A kisathei mite nangma mit tawh kituak lo a, siatna a bawlte khempeuh nangmah in na mudah hi.",
    "6": "Zuau thu a gen mite nangmah in na susia hi. Topa in mi thahnopna lungsim le mi khemnopna lungsim a neite a mudah hi.",
    "7": "Kei ka hih leh a kicing na itna kip suangin na inn sungah ka tum dinga, nangmah zahtakna tawh kunin a siangtho na biakinn lam nga-in kong bia ding hi.",
    "8": "Topa aw, gal tampi nei ka hih manin na thumanna tawh kei hong makaih inla, keima mai ah na lampi taangsak in.",
    "9": "Bang hang hiam cih leh amau sungah thuman om lo hi. Amau lungsimah siatna bek ngaihsun uh a, amau gawlgui pen a kihong sa hankhuk tawh kibang hi. A kam uh tawh mawk phat uh hi.",
    "10": "Pasian aw, a mawhna uh amau mah thuaksak inla, amau thu mah tawh amaute puksak in. Amaute in nangmah hong lehdo uh ahih manin amau mawhna tampite hangin amaute paai khia in.",
    "11": "Ahih hangin nang hong belte khempeuh lungdamsak inla, nuamna la sasak tawntung in. Nangma min a deihte nangma hangin gualzo-in a lungdam theih nadingun amaute na hu hi.",
    "12": "Topa aw, thuman mi thupha na pia a, lum tawh dal bangin deihsakna tawh na dal hi."
  }
}