{
  "bookNumber": 19,
  "book": "Psalms",
  "chapter": 54,
  "verses": {
    "1": "Pasian aw, na thahatna tawh kei hong hon khia inla, na vangliatna tawh ka dikna hong kilangsak in.",
    "2": "Pasian aw, ka thungetna hong za inla, ka kampaute hong ngai in.",
    "3": "Bang hang hiam cih leh mi kiphasakte in kei hong langpang uh a, mi helhhawtte in thah dingin hong zong uh hi. Amaute in Pasian thudon lo uh hi.",
    "4": "Pasian, kei hong huhpa hi a, Topa, kei hong hupa ahi hi.",
    "5": "Amah in ka galte siatna tawh thuk ding hi. Na thumanna tawh kizui-in amaute sumai in.",
    "6": "Utna lungsim tawh biakpiakna kong pia dinga, nang hoih na hih manin, nangma tungah lungdamna kong ko ding hi, Topa aw.",
    "7": "Bang hang hiam cih leh haksatna khempeuh panin kei nong hon khia khin a, ka galte a guallelhna keimah in ka mu khinta hi."
  }
}