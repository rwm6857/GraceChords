{
  "bookNumber": 19,
  "book": "Psalms",
  "chapter": 112,
  "verses": {
    "1": "Topa phat un. Topa zahtakin a thupiaknate nuam a sa mahmah mi, thupha ngah mi ahi hi.",
    "2": "Ama suanlekhakte leitungah vanglian dinga, a lungsim thutang miteʼ suanlekhakte thupha kipia ding hi.",
    "3": "Hauhna le nopsaknate a innkuan sungah dim dinga, ama thumanna kip tawntung ding hi.",
    "4": "Lungsim thutangte adingin khuamial sung panin khuavak hong taang khia hi. Topa dik a, hehpihna nei-in, amah thuman hi.",
    "5": "Cingh gamtatin mite tungah leitawi pia a, thutangin a gamta mite tungah thu a hoih hi.",
    "6": "Amah kiliing lo taktak dinga, kiphawk tawntung ding hi.",
    "7": "Amah in thusia zak ding lau lo hi. Topa muang a, ama lungsim a kip hi.",
    "8": "Amah lau loin, lunghimawh loin om hithiat a, amah a langpangte a guallelh ding a thei tel hi.",
    "9": "Amah in hawm khia zuahzuah a, mizawngte tungah a pia khia hi. Ama migitna kip tawntung a, amah vanglianin kipahtawi ding hi.",
    "10": "Migilo in hih thu mu-in a heh suak mahmah a, a ha gawigawi-in a tui mang hi. Migiloteʼ lametna a mawkna a suakta hi."
  }
}