{
  "bookNumber": 19,
  "book": "Psalms",
  "chapter": 81,
  "verses": {
    "1": "Eiteʼ thahatna Pasianʼ tungah nakpi takin la sa unla, Jakob Pasianʼ tungah lungdamin awng un.",
    "2": "La khat phuangin, khuang no tumin, a ngaih laiza khausai lasakna le harp khausai lasakna limtakin tum un.",
    "3": "Khadet, khalik, i pawi ni-in peengkul tum un.",
    "4": "Bang hang hiam cih leh, tua bang hih ding pen Israel-te adingin thukham hi a, Jakob Pasianʼ biakna ngeina a kip khat ahi hi.",
    "5": "Egypt gamah a pai lai-un Israel miteʼ tungah thupiakna-in amah in a neih ahi hi. Ka theih ngei loh kampau khat hih bangin ka za hi:",
    "6": "“Na liangko uh a om na vangikte uh ka hong lakkhiatsak a, na khut uh a vangikte ka hong khiasak hi.",
    "7": "Na cihmawh uh ciangin kei na hong sam uh a, keimah in note ka hong hon khia hi. A kilang lo vanging sung panin note kong dawng a, Meribah tui phualte ah note ka hong ze-et hi.",
    "8": "Ka mite aw, note kong thuhilh laitakin limtakin hong ngai un. Israel-te aw, keima thu a hong ngai hi hoh le-uhcin!",
    "9": "Noteʼ lakah pasian dang om lo dinga, pasian dang khatʼ mai ah na kun kei ding uh hi.",
    "10": "Egypt gam panin note a hong la khia, Topa na Pasian uh ka hi hi. Na kam uh a golin ka un, keimah in kong dimsak ding hi.",
    "11": "“Ahih hangin ka mite in keima thu hong ngai lo uh a, Israel-te in keima thu themkha zong zui lo uh hi.",
    "12": "Tua ahih ciangin a ut bangun a gamta dingin amauʼ lungsim khauhna bangin ka gamtasak hi.",
    "13": "Ka mite in ka thu hong ngai-in, keima deih bangin Israel a gamta hileh!",
    "14": "Amauʼ galte khempeuh ka zawhsak pak dinga, amauʼ galte langpangin ka khut ka liik ding hi.",
    "15": "Kei a hong mudahte ka mai ah hong kun ding uh a, amauteʼ gim thuakna kip paisuak ding hi.",
    "16": "Mangbuh hoih pen tawh note ka hong vak dinga, suangpi pan a khuaizu tawh note kong gilvahsak ding hi,” a ci hi."
  }
}