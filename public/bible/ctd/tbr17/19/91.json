{
  "bookNumber": 19,
  "book": "Psalms",
  "chapter": 91,
  "verses": {
    "1": "Sangpen paʼ liahna sung, Vanglian paʼ liim sungah a om mi khempeuh in",
    "2": "Topaʼ tungah, “Ka bukna le ka munkip muanhuai, ka muan ka Pasian na hi hi,” ci ding uh hi.",
    "3": "Bang hang hiam cih leh amah in thangsiah paʼ thangzak le a lauhuai pulnatna panin nang hong hon khia ding hi.",
    "4": "Amah in a khate tawh nang hong tuam dinga, ama khateʼ nuai ah bukna ding na mu ding hi. Ama thumanna in nang hong dalin hong hu ding hi.",
    "5": "Nangmah in zan a lauhuaina, sun-a thaltang leengte, khuamial lakah a vak khiankhian pulnatna, sun nitaang a suksiatnate na kihta kei ding hi.",
    "7": "Na kiangah mi tul khat, na kimkot ah mi tul sawm, hong tukin a sih hangin bangmah na ci kei ding hi.",
    "8": "Na mit tawh na en bek dinga, migilote a kithukkikna na mu ding hi.",
    "9": "Nangmah in Topa pen na buk nadingin bawlin, Sangpen pa, nang a hong hu dingin bawl khin na hih manin",
    "10": "nangma tungah siatna hong tung lo dinga, na inn sungah gimna hong tung lo ding hi.",
    "11": "Bang hang hiam cih leh nangmah a hong cing dingin amah in ama vantungmi nang hong kemsak ding hi.",
    "12": "Na khete le suang a kitah khak loh nadingin amaute in a khut uh tawh nang hong dom ding uh hi.",
    "13": "Nangmah in humpinelkai le gul gunei tung na tawn dinga, na khe nuai ah humpinelkai khanglai le gulpi na tuancil ding hi.",
    "14": "Itna tawh hong bel ahih manin amah ka hon khia dinga, ka min hong thei ahih manin mun sangna ah amah ka koih ding hi.",
    "15": "Amah in hong sap ciangin amah ka dawng ding hi. Haksatna sungah amah ka ompih dinga, amah hon khia-in ka pahtawi ding hi.",
    "16": "Nuntak sau tawh amah ka lungkimsak dinga, amah ka hon khia ding hi."
  }
}