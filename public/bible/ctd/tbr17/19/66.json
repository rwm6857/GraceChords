{
  "bookNumber": 19,
  "book": "Psalms",
  "chapter": 66,
  "verses": {
    "1": "Leitung mi khempeuh aw, Pasianʼ tungah lungdamna aw ging phasak un.",
    "2": "Ama minthanna sa unla, ama tungah minthanna pia un.",
    "3": "Pasianʼ tungah thu gen unla, “Nangma bawlnate bangzah ta-in dipkuathuai! Na vang lian mahmah ahih manin na mai ah na galte in nang hong mai-et uh hi.",
    "4": "Leitung mi khempeuh in nangmah hong bia uh hi. Amaute in nangmah phatna la hong sak uh a, nangma minphatna la hong sak uh hi,” ci-in gen un.",
    "5": "Hong pai unla, Pasianʼ sep sate mu un. Miteʼ lak a a bawlnate ah amah dipkuathuai hi.",
    "6": "Amah in tuipi tui pen lei keu suaksak a, i pu i pate in a khe uh tawh tua tuipi na kantan uh hi. Tua bangin ama nasepna hangin eite i lungdam hi.",
    "7": "Ama thahatna tawh a uk ngitnget pa, ama mit tawh minamte a encik ngitnget pa, mi lehdote in langpan kei uh hen.",
    "8": "Mite aw, a hingte lak a a hong kem pa, i khe a hong taalsak lopa, eiteʼ Pasian phat un. Amah phatna aw kizasak tawntung un.",
    "10": "Bang hang hiam cih leh Pasian aw, kote na hong sin khin a, mei tawh ngun a kisin bangin kote na hong sin khin hi.",
    "11": "Nangmah in ngen sungah kote na hong tungsak a, ka nungzang uh ah van gikpi na hong suan hi.",
    "12": "Ka galte uh nong tuancilsak a, tui le mei lauhuainate ka thuak uh hi. Ahih hangin nangmah in a tanzau munah kote nong paipih hi.",
    "13": "Meihal biaknate tawh nangma inn sungah kei ka hong pai ding hi. Ka lungkham laitakin ka muk pan a a ging khia, ka kam a ka thuciamte nangma tungah kong pia ding hi.",
    "15": "Ganhing thaute tawh meihal biaknate, tuutal a biakna khute tawh biakna kong pia dinga, bawngtalte le keelte tawh nangmah biakpiakna ka bawl ding hi.",
    "16": "Pasian a zahtakte khempeuh aw, hong pai unla, hong za un. Kei-aʼ dinga ama bawl sate kong gen ding hi.",
    "17": "Ama tungah huhna ngenin nakpi takin ka kiko a, lasakna tawh amah ka phat hi.",
    "18": "Ka lung sungah mawhna kem leng, Topa in keima thu hong ngai lo ding hi.",
    "19": "Ahih hangin Pasian in, keima thu hong ngai khin taktak a, keima thungetna aw, hong don khinzo hi.",
    "20": "Amah in keima thungetna hong nolh loin, keima kiang panin a itna kip la khia lo ahih manin Pasian in thupha ngah tahen!"
  }
}