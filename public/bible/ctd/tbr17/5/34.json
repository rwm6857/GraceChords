{
  "bookNumber": 5,
  "book": "Deuteronomy",
  "chapter": 34,
  "verses": {
    "1": "Tua ciangin Moab zanglei panin Jerikho gal Nebo Mual, Pisgah dawnah Moses pai to hi. Tua ciangin Topa in gam khempeuh, Gilead gam pan Dan ciang dong,",
    "2": "Naftali gam khempeuh, Efraim le Manasseh gam, Judah gam khempeuh Nitumna Tuipi dong,",
    "3": "Negeb gam le nisuh kung khuapi kuam a kici Jerikho panin Zoar ciang dong a kikhung zanglei a lak hi.",
    "4": "Tua ciangin Topa in ama kiangah, “Hih gam, Abraham, Isaac le Jakob tungah kiciamin, ‘Na suanlekhakte uh tungah ka pia ding hi,’ ka cih leitang ahi hi. Na mit tawh nang kong musak khin a, ahih hangin tua lai ah nang na pai kei ding hi,” a ci hi.",
    "5": "Tua ahih ciangin Topaʼ thugenna bangin Topaʼ nasem Moses pen Moab gamah si a,",
    "6": "Beth-peor gal khat, Moab gam kuamah amah kiphum hi. Ahih hangin tu hun dongin a kiphumna mun kuamah in thei lo hi.",
    "7": "Moses a sihin kum za le kum sawm nih pha hi. A mit maang lo a, a tha ngeina zong kiam lo hi.",
    "8": "Moab zanglei ah Israel mite ni sawm thum sung Moses hangin a kah khit uh ciangin Moses hangin kahna le thumna a veng ta hi.",
    "9": "Tua ciangin Moses in, ama tungah a khut nga khin ahih manin Nun tapa Joshua lungsim pilna tawh a kidim hi. Tua ahih ciangin Israel mite in ama thu mangin, Topa in Moses a thupiak sa bangin a gamta uh hi.",
    "10": "Israel mite sungah Moses bangin Topa in maitang kimu-in a theih kamsang dang kuamah om lo hi.",
    "11": "Egypt gam sungah Faro le a nasemte le a gam khempeuh ah a hih dingin Topa in ama tungah a piak limte le nalamdangte khempeuh a nei kuamah dang om lo hi.",
    "12": "Israel-te khempeuh muhna ah Moses in a hih a lian vangliatna le a lauhuaite khempeuh a hih thei, amah tawh a kibang kuamah dang om lo hi."
  }
}