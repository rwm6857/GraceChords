{
  "bookNumber": 3,
  "book": "Leviticus",
  "chapter": 6,
  "verses": {
    "1": "Topa in Moses kiangah,",
    "2": "“Mi khatpeuh khialin, Topaʼ thu palsatin, na kepsakna thu ah ahi zongin, khapna nateʼ thu ah ahi zongin a veengpa khemin, ahih kei leh a na sutin, a veengpa nengniamin,",
    "3": "tua ahih kei leh a mang na khat mu-in tua thu ah zuau-in a man loin kiciam a, mite a khialh theih ngeina khat peuhpeuh ah",
    "4": "khialin a mawh ciangin amah in a suhte hitaleh, a netniamna tawh a ngahte hitaleh, amah a kikemsak na hitaleh, a mang na a muh hitaleh,",
    "5": "a man loin a kiciamnasa na khat peuhpeuh hitaleh loh ding hi. Amah in a cingin lohin seh nga ah khat piak beh dinga, a mawhna hanga biakna a piak ni-in a nei pa tungah pia ding hi.",
    "6": "Tua ciangin a mawhna hanga a biak nading, tuu hon lak pan a sitbaang lo tuutal khat, Topaʼ tungah a piak ding, a man ding nangma sehzah, amah in siampipa kiangah paipih ding hi.",
    "7": "Siampipa in Topaʼ mai ah ama ading kilemna bawlsak dinga, mi khat a mawh theih ngeina khat peuhpeuhte ah amah kimaisak ding hi,” a ci hi.",
    "8": "Topa in Moses kiangah,",
    "9": "“Aaron le a tapate thu pia inla, hih bangin ci in: Hih pen meihal biakna ngeina ahi hi. Meihal biakna pen biakna tau tunga meikhuk tungah zingsang mateng zan tawntung om dinga, tua biakna tau tungah mei kikuangsak den ding hi.",
    "10": "Siampipa in a saihadial puan silhin, a saihadial pheituam teengin, biakna tau tungah meihal biakna mei in a kattum vutte la-in biakna tau pangah koih ding hi.",
    "11": "Tua ciangin amah in a puante suahin puan dang silh dinga, giahphual pualam a siangtho mun khat ah a vutte pua khia ding hi.",
    "12": "Biakna tau tunga mei kikuangsak den dinga, kimitsak lo ding hi. Siampipa in zingsang simin a tungah sing cihin, meihal biakna a ngeina bangin a tungah koihin, thunuam a biakna thau a tungah hal ding hi.",
    "13": "Biakna tau tungah mei kikuangsak tawntung dinga, kimitsak lo ding hi.",
    "14": "“Tua ciangin an tawh biakna ngeina hih bang ahi hi. Aaronʼ suante in biakna tau mai, Topaʼ mai ah pia ding uh hi.",
    "15": "Mi khat in, biakna tau tungah a om an tawh biakna annel khut dim khat, a sathau le a paknamtui khempeuh tawh la-in, Topa adingin a gim namtui, phawkna-in biakna tau tungah hal ding hi.",
    "16": "Aaron le a tapate in a om lai teng ne ding uh hi. A siangtho mun khat ah silngo sawh lohin ne ding uh a, kikhopna buktual sung mun khat hi ding hi.",
    "17": "Tua pen silngo sawhin a ki-em hi lo ding hi. Meihal biakna hong kipiakna sung panin amauʼ tanh dingin ka piak sa ahi hi. Tua pen khialhna hanga biakna le mawhna hanga biakna bangin a siangtho pen ahi hi.",
    "18": "Na khang tawntung uh adingin thu hong kipiak mah bangin, Topaʼ tungah meihal biakna a kipiakna panin Aaronʼ suante lakah pasal peuhmah in tuate ne thei ding hi. Tuate a lawng peuhmah a siangtho suak ding hi,” a ci hi.",
    "19": "Topa in Moses kiangah,",
    "20": "“Aaron le a suante sathau a kinilh ni-in Topaʼ tungah hih bangin biakna kipia ding hi: An tawh biakna ngeina bangin annel lawh khat, alang zingsangin, alang nitakin pia ding hi.",
    "21": "Tua pen beelpei tung khat ah sathau tawh kibawl ding hi. An tawh biakna mah bangin limtakin hel sa le balnen sa-in na paipih dinga, Topa ading a gim namtui dingin na pia ding hi.",
    "22": "Aaronʼ suante sung panin amah a laih dingin sathau a kinilh siampipa in, thu a kipiak sa mah bangin Topaʼ tungah pia dinga, a vekpi-in kihal ding hi.",
    "23": "Siampipa in an tawh a biakna peuhmah a vekpi-in kihal dinga, kine lo ding hi,” a ci hi.",
    "24": "Topa in Moses kiangah,",
    "25": "“Aaron le a tapate tungah hih bangin gen in: Khialhna hanga biakna ngeina hih bang ahi hi. Meihal biakna a kigawhna mun Topaʼ mai ah khialhna hanga biakna kigo dinga, tua pen a siangtho pen ahi hi.",
    "26": "Khialhna hanga biakna a pia siampipa in kikhopna buktual sung a siangtho mun khat ah ne ding hi.",
    "27": "A sa a lawng peuhmah a siangtho suak ding hi. Puan tungah a si a kitheh khak ciangin, a siangtho mun khat ah tua si a kitheh kha pen kisawp ding hi.",
    "28": "Tua ciangin a kihuanna leibeel kisukham ding hi. Ahih hangin taaubeelin a kihuan ahihleh a beel kikiatin tui sungah kisawp siang sitset ding hi.",
    "29": "Siampiteʼ lak panin pasal peuhmah in ne thei ding uh hi. Tua in a siangtho pen ahi hi.",
    "30": "Ahih hangin siangtho munah kilemna bawl nadingin kikhopna buk sungah a kipaipih si a kilak khiatna, khialhna hanga biakna sa kine lo dinga, mei tawh kihal ding hi."
  }
}