{
  "bookNumber": 26,
  "book": "Ezekiel",
  "chapter": 35,
  "verses": {
    "1": "پيغام ديگری از جانب خداوند به من رسيد: «ای انسان خاكی، رو به كوه سعير بايست و بضد ساكنانش پيشگويی كن و بگو:",
    "3": "«خداوند می‌فرمايد: من بضد شما هستم و سرزمين شما را بكلی ويران و متروک خواهم كرد.",
    "4": "شهرهايتان را خراب و ويران خواهم نمود تا بدانيد كه من خداوند هستم.",
    "5": "شما دائم با اسرائيل دشمنی كرده‌ايد. وقتی بنی‌اسرائيل در مصيبت بودند و بسبب گناهانشان مجازات می‌شدند، شما هم در كشتار آنها شريک گشتيد.",
    "6": "به حيات خود قسم، حال كه از خونريزی لذت می‌بريد، من هم خون شما را می‌ريزم.",
    "7": "كوه سعير را ويران و متروک می‌كنم و تمام كسانی را كه از آن عبور كنند از بين می‌برم.",
    "8": "كوه‌ها، تپه‌ها، دره‌ها و رودخانه‌هايتان را از اجساد كشته‌شدگان با شمشير پر می‌سازم.",
    "9": "سرزمين شما را برای هميشه ويران می‌كنم و شهرهايتان ديگر هرگز آباد نخواهند شد تا بدانيد كه من خداوند هستم.",
    "10": "«با اينكه من در سرزمين اسرائيل و يهودا هستم، ولی شما گفته‌ايد اين دو قوم مال ما هستند و ما سرزمين آنها را به تصرف خود درمی‌آوريم.",
    "11": "پس، به حيات خود قسم، خشم و حسد و كينه‌ای را كه نسبت به قوم من داشتيد تلافی خواهم كرد. هنگامی كه شما را مجازات كنم، بنی‌اسرائيل خواهند دانست كه بسبب آنچه كه بر سر ايشان آورده‌ايد شما را مجازات كرده‌ام.",
    "12": "شما نيز خواهيد دانست كه من سخنان كفرآميز شما را شنيده‌ام كه گفته‌ايد سرزمين قوم اسرائيل خراب شده و ما آنها را خواهيم بلعيد.",
    "13": "شما بضد من سخنان تكبرآميز بسيار گفته‌ايد و من همۀ آنها را شنيده‌ام!»",
    "14": "خداوند به اهالی سعير می‌فرمايد: «وقتی سرزمين شما را ويران كنم، تمام مردم جهان شادی خواهند كرد.",
    "15": "هنگامی كه سرزمين من اسرائيل ويران شد شما خوشحال شديد و اكنون من برای ويران شدن سرزمين شما شادی می‌كنم! ای كوه سعير، ای سرزمين ادوم، شما بكلی ويران خواهيد شد. آنوقت همه خواهيد دانست كه من خداوند هستم!»"
  }
}