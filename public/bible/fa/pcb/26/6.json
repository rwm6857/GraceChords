{
  "bookNumber": 26,
  "book": "Ezekiel",
  "chapter": 6,
  "verses": {
    "1": "خداوند به من فرمود:",
    "2": "«ای انسان خاكی، به كوه‌های اسرائيل چشم بدوز و بر ضد آنها پيشگويی كن،",
    "3": "و بگو: «ای كوه‌های اسرائيل، پيغام خداوند را بشنويد كه بضد شما و رودخانه‌ها و دره‌هاست. جنگی عليه شما برپا خواهم نمود تا بتخانه‌هايتان نابود گردند.",
    "4": "تمام شهرهايتان خراب و سوزانده خواهد شد. بت‌هايتان شكسته و قربانگاه‌هايتان ويران خواهد گشت و استخوانهای پرستندگان آنها در ميان قربانگاه‌ها پراكنده خواهد شد. آنگاه خواهيد دانست كه من خداوند هستم.",
    "7": "«اما عده‌ای از قوم را از هلاكت رهايی خواهم بخشيد و ايشان را در ميان قوم‌های جهان پراكنده و تبعيد خواهم كرد. در آنجا مرا بياد خواهند آورد و خواهند دانست كه من ايشان را مجازات نموده‌ام، زيرا دل خيانتكار ايشان از من دور گشته و بسوی بتها كشيده شده است. آنگاه ايشان بسبب تمام كارهای زشتی كه مرتكب گرديده‌اند، از خود بيزار شده،",
    "9": "خواهند دانست كه فقط من خداوند هستم و هشدارهای من بيهوده نبوده است.»",
    "10": "خداوند فرمود: «با غم و اندوه به سر و سينۀ خود بزن و بسبب شرارتهای قوم خود آه و ناله كن، زيرا بزودی از جنگ و قحطی و بيماری هلاک خواهند شد.",
    "11": "آنانی كه در تبعيدند از مرض خواهند مرد، كسانی كه در سرزمين اسرائيل به سر می‌برند در جنگ كشته خواهند شد، و آنانی كه باقی بمانند در محاصره در اثر قحطی و گرسنگی از پای درخواهند آمد. به اين ترتيب شدت خشم خود را بر ايشان خواهم ريخت.",
    "12": "وقتی جنازه‌های ايشان در ميان بتها و قربانگاه‌ها، روی تپه‌ها و كوه‌ها و زير درختان سبز و بلوطهای بزرگ بيفتد، يعنی در جايهايی كه به بت‌هايشان هديه تقديم می‌كردند، آنگاه خواهند فهميد كه فقط من خداوند هستم.",
    "13": "همگی ايشان را از بين خواهم برد و شهرهايشان را از بيابان جنوب تا ربله در شمال، ويران خواهم ساخت تا بدانند كه من خداوند هستم.»"
  }
}