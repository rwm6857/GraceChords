{
  "bookNumber": 26,
  "book": "Ezekiel",
  "chapter": 19,
  "verses": {
    "1": "خداوند فرمود كه برای رهبران اسرائيل اين مرثيه را بخوانم:",
    "2": "«مادر تو كه بود؟ او ماده شيری بود كه فرزندانش را ميان شيران ژيان بزرگ می‌كرد!",
    "3": "او يكی از بچه‌های خود را تربيت كرد تا شيری ژيان گردد. آن شيربچه شكار كردن را آموخت و آدمخوار شد.",
    "4": "وقتی خبر او به گوش قومها رسيد، آنها شكارچيان خود را فرستادند و او را در دام انداختند و به زنجير كشيده، به مصر بردند.",
    "5": "«وقتی مادرش از او قطع اميد كرد، يكی ديگر از بچه‌های خود را گرفت و او را تربيت نمود تا شيری نيرومند گردد.",
    "6": "وقتی او بزرگ شد، شكار كردن را آموخت و آدمخوار شد و رهبر شيران گرديد.",
    "7": "او كاخها را خراب و شهرها را ويران كرد. مزرعه‌ها را باير نمود و محصولاتشان را از بين برد. مردم همه از شنيدن غرش او، به خود می‌لرزيدند!",
    "8": "پس قوم‌های جهان از هر سو بر او هجوم آورده، به دامش انداختند و اسيرش كردند.",
    "9": "سپس او را به زنجير كشيدند و در قفس گذاشتند و بحضور پادشاه بابل بردند. در آنجا او را تحت مراقبت نگه داشتند تا بار ديگر غرشش در كوه‌های اسرائيل شنيده نشود.",
    "10": "«مادر تو همچون درخت انگوری بود كه در كنار نهر آب، در اثر آب فراوان، هميشه تر و تازه و پر شاخ و برگ بود.",
    "11": "شاخه‌های قوی و محكم آن برای عصای سلاطين مناسب بود. آن درخت از درختان ديگر بلندتر گرديد بحدی كه از دور جلب توجه می‌كرد.",
    "12": "اما دستانی خشمگين، آن درخت را ريشه كن كرده، بر زمين انداخت. باد شرقی شاخه‌های نيرومندش را شكست و خشک كرد و آتش، آنها را سوزاند.",
    "13": "اكنون آن درخت در بيابان كاشته شده است، در زمينی خشک و بی‌آب!",
    "14": "از درون می‌پوسد و ميوه‌اش از بين می‌رود، و از آن يک شاخه محكم نيز برای عصای سلاطين باقی نمی‌ماند.» اين يک مرثيه است و بارها سرود شده است!"
  }
}