{
  "bookNumber": 1,
  "book": "Genesis",
  "chapter": 23,
  "verses": {
    "1": "ساره در سن صدوبيست و هفت سالگی در حبرون واقع در سرزمين كنعان درگذشت و ابراهيم در آنجا برای او سوگواری كرد.",
    "3": "سپس ابراهيم از كنار بدن بی‌جان ساره برخاسته، به مردم حيتّی گفت:",
    "4": "«من در اين سرزمين غريب و مهمانم و جايی ندارم همسر خود را دفن كنم. خواهش می‌كنم قطعه زمينی به من بفروشيد تا زن خود را در آن به خاک بسپارم.»",
    "5": "آنها جواب دادند: «شما سَروَر ما هستيد و می‌توانيد همسر خود را در بهترين مقبرهٔ ما دفن كنيد. هيچ يک از ما مقبرهٔ خود را از شما دريغ نخواهد داشت.»",
    "7": "ابراهيم در برابر آنها تعظيم نموده، گفت: «حال كه اجازه می‌دهيد همسر خود را در اينجا دفن كنم، تمنا دارم به عفرون پسر صوحار بگوييد",
    "9": "غار مكفيله را كه در انتهای مزرعۀ اوست، به من بفروشد. البته قيمت آن را تمام و كمال خواهم پرداخت و آن غار، مقبرۀ خانوادۀ من خواهد شد.»",
    "10": "عفرون در حضور مردم حيتّی كه در دروازهٔ شهر جمع شده بودند گفت:",
    "11": "«ای سَروَرم، من غار مكفيله و مزرعه را در حضور اين مردم به شما می‌بخشم. برويد و همسر خود را در آن دفن كنيد.»",
    "12": "ابراهيم بار ديگر در برابر حيتّی‌ها سر تعظيم فرود آورد،",
    "13": "و در حضور همه به عفرون گفت: «اجازه بده آن را از تو خريداری نمايم. من تمام بهای مزرعه را می‌پردازم و بعد همسر خود را در آن دفن می‌كنم.»",
    "14": "عفرون گفت: «ای سرورم، قيمت آن چهار صد مثقال نقره است؛ ولی اين مبلغ در مقابل دوستی ما چه ارزشی دارد؟ برويد و همسر خود را در آن دفن كنيد.»",
    "16": "پس ابراهيم چهار صد مثقال نقره، يعنی بهايی را كه عفرون در حضور همه پيشنهاد كرده بود، تمام و كمال به وی پرداخت.",
    "17": "اين است مشخصات زمينی كه‌ابراهيم‌خريد: مزرعه عفرون واقع در مكفيله نزديک مِلک ممری با غاری كه در انتهای مزرعه قرار داشت و تمامی درختهای آن.",
    "18": "اين مزرعه و غاری كه در آن بود در حضورمردم حيتّی كه در دروازهٔ شهر نشسته بودند، به ملكيت ابراهيم در آمد.",
    "19": "پس ابراهيم ساره را در غار مكفيله كه آن را از مردم حيتّی بعنوان مقبرۀ خانوادگی خود خريده بود، دفن كرد."
  }
}