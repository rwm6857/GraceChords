{
  "bookNumber": 20,
  "book": "Proverbs",
  "chapter": 5,
  "verses": {
    "1": "ای پسرم، به سخنان حكيمانۀ من گوش كن و به بصيرت من توجه نما.",
    "2": "آنگاه خواهی دانست چگونه درست رفتار كنی، و سخنان تو نشان خواهد داد كه از دانايی برخوردار هستی.",
    "3": "زن بدكاره چرب زبان است و سخنان او مانند عسل شيرين می‌باشد؛",
    "4": "ولی عاقبت جز تلخی و درد چيزی برای تو باقی نمی‌گذارد.",
    "5": "زن بدكاره تو را بسوی مرگ و جهنم می‌كشاند،",
    "6": "زيرا او از راه زندگی منحرف شده و سرگردان است و نمی‌داند به كجا می‌رود.",
    "7": "ای جوانان، به من گوش دهيد و آنچه را كه می‌خواهم به شما بگويم هرگز فراموش نكنيد:",
    "8": "از چنين زنی دوری كنيد. حتی به در خانه‌اش هم نزديک نشويد،",
    "9": "مبادا در دام وسوسه‌هايش گرفتار شويد و حيثيت خود را از دست بدهيد وبقيه عمر خويش را صرف كسی كنيد كه رحم و شفقت ندارد.",
    "10": "مبادا غريبه‌ها اموال شما را تصاحب نمايند و ثمرۀ زحمت شما از آن ديگران شود،",
    "11": "و عاقبت بيمار شده، از شدت درماندگی بناليد",
    "12": "و بگوييد: «كاش كه گوش می‌دادم! كاش كه تسليم هوی و هوسهايم نمی‌شدم!",
    "13": "چرا به نصايح معلمانم گوش ندادم؟ چرا به سخنان ايشان توجه نكردم؟",
    "14": "اكنون بايد پيش همه رسوا و سرافكنده باشم.»",
    "15": "پسرم، نسبت به همسر خود وفادار باش و تنها نسبت به او عشق بورز.",
    "16": "چرا بايد از زنان هرزۀ خيابانی صاحب بچه شوی؟",
    "17": "فرزندان تو بايد تنها مال خودت باشند و نبايد غريبه‌ها در آنان سهمی داشته باشند.",
    "18": "پس با زنت خوش باش و از همسر خود كه در ايام جوانی با او ازدواج كرده‌ای لذت ببر.",
    "19": "دلبريها و آغوش او تو را كافی باشد، و قلب تو فقط از عشق او سرشار گردد.",
    "20": "چرا بايد به زن بدكاره دل ببندی و زنی را كه به تو تعلق ندارد در آغوش بگيری؟",
    "21": "خداوند بدقت تو را زير نظر دارد و هر كاری را كه انجام می‌دهی می‌سنجد.",
    "22": "گناهان شخص بدكار مانند ريسمان به دورش می‌پيچد و او را گرفتار می‌سازد.",
    "23": "بلهوسی او باعث مرگش خواهد شد و حماقتش او را به نابودی خواهد كشاند."
  }
}