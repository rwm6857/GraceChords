{
  "bookNumber": 20,
  "book": "Proverbs",
  "chapter": 2,
  "verses": {
    "1": "ای پسرم، اگر به سخنانم گوش بدهی و دستوراتم را اطاعت كنی،",
    "2": "به حكمت گوش فرا دهی و طالب دانايی باشی،",
    "3": "و اگر بدنبال فهم و بصيرت بگردی",
    "4": "و آن را مانند نقره بطلبی تا به چنگ آری،",
    "5": "آنگاه خدا را خواهی شناخت و اهميت خداترسی را خواهی آموخت.",
    "6": "خداوند بخشندۀ حكمت است و سخنان دهان او به انسان فهم و دانش می‌بخشد.",
    "7": "او به آدمهای خوب و درستكار كمک می‌كند و از آنها محافظت می‌نمايد.",
    "8": "او از اشخاص با انصاف و خداشناس حمايت می‌كند.",
    "9": "اگر به سخنانم گوش بدهی، خواهی فهميد كه عدالت، انصاف و صداقت چيست و راه درست كدام است.",
    "10": "حكمت جزو وجود تو خواهد شد و دانش به تو لذت خواهد بخشيد.",
    "11": "بصيرت و فهم تو، از تو محافظت خواهد كرد.",
    "12": "و تو را از افراد بدكار دور نگه خواهد داشت افرادی كه سخنانشان انسان را منحرف می‌سازد،",
    "13": "افرادی كه از راه راست برگشته‌اند و در ظلمت گناه زندگی می‌كنند،",
    "14": "افرادی كه از كارهای نادرست لذت می‌برند و از كج‌روی و شرارت خرسند می‌شوند،",
    "15": "و هركاری كه انجام می‌دهند از روی حقه بازی و نادرستی است.",
    "16": "حكمت می‌تواند تو را از زنان بدكاره و سخنان فريبنده‌شان نجات دهد.",
    "17": "اين گونه زنان، شوهران خود را رها نموده، پيمان مقدس زناشويی را شكسته‌اند.",
    "18": "مردانی كه به خانه‌های چنين زنانی قدم می‌گذارند، بسوی مرگ و نيستی پيش می‌روند و ديگر به زندگی سابق خود باز نمی‌گردند.",
    "20": "اما تو راه خداشناسان را پيش بگير و از راه راست منحرف نشو،",
    "21": "زيرا درستكاران و خداشناسان در زمين زندگی خواهند كرد،",
    "22": "ولی بدكاران و خدانشناسان از زمين ريشه كن خواهند شد."
  }
}