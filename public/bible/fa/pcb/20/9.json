{
  "bookNumber": 20,
  "book": "Proverbs",
  "chapter": 9,
  "verses": {
    "1": "حكمت كاخی بنا كرده است كه هفت ستون دارد.",
    "2": "او مهمانی بزرگی ترتيب داده و انواع شرابها و خوراكها را آماده كرده است",
    "3": "و كنيزان خود را فرستاده، تا بر بلندترين مكان شهر بايستند و ندا سر دهند:",
    "4": "«ای آدمهای جاهل و نادان بياييد",
    "5": "و از خوراک و شرابی كه آماده كرده‌ام بخوريد.",
    "6": "راه جهالت را ترک گفته، زنده بمانيد. راه دانا شدن را پيش بگيريد.»",
    "7": "اگر آدم بدكاری را كه هميشه ديگران را مسخره می‌كند تأديب نمايی، جز اينكه مورد اهانت او واقع شوی نتيجۀ ديگری نخواهد داشت.",
    "8": "پس او را به حال خود واگذار چون اگر بخواهی به او كمک كنی از تو متنفر می‌شود؛ اما اگر شخص دانا را تأديب كنی تو را دوست خواهد داشت.",
    "9": "اگر آدم دانا را نصيحت كنی داناتر می‌شود و اگر به آدم درستكار تعليم بدهی علمش بيشتر می‌گردد؛",
    "10": "زيرا خداترسی اساس حكمت است و شناخت خدای مقدس انسان را دانا می‌كند.",
    "11": "حكمت عمرت را زياد می‌كند.",
    "12": "اگر حكمت داشته باشی سودش به خودت می‌رسد و اگر حكمت را ناچيز بشماری به خودت زيان می‌رسانی.",
    "13": "حماقت مانند زنی وراج و گستاخ و ابله می‌باشد.",
    "14": "او دم در خانه‌اش می‌نشيند و يا در بلندترين مكان شهر می‌ايستد",
    "15": "و رهگذرانی را كه از آنجا عبور می‌كنند صدا می‌زند",
    "16": "و به اشخاص جاهل و نادان می‌گويد: «پيش من بياييد.",
    "17": "آب دزدی شيرين است و نان دزدی لذيذ.»",
    "18": "آنها نمی‌دانند كه عاقبت كسانی كه به خانۀ او می‌روند مرگ و هلاكت است."
  }
}