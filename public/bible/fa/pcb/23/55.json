{
  "bookNumber": 23,
  "book": "Isaiah",
  "chapter": 55,
  "verses": {
    "1": "خداوند می‌فرمايد: «ای همۀ تشنگان، نزد آبها بياييد؛ ای همۀ شما كه پول نداريد، بياييد نان بخريد و بخوريد! بياييد شير و شراب را بدون پول بخريد و بنوشيد!",
    "2": "چرا پول خود را خرج چيزی می‌كنيد كه خوردنی نيست؟ چرا دسترنج خود را صرف چيزی می‌كنيد كه سيرتان نمی‌كند؟ به من گوش دهيد و از من اطاعت كنيد تا بهترين خوراک را بخوريد و ازآن لذت ببريد.",
    "3": "«ای قوم من، با گوشهای باز و شنوا نزد من بياييد تا زنده بمانيد. من با شما عهدی جاودانی می‌بندم و بركاتی را كه به داود پادشاه وعده داده‌ام به شما می‌دهم.",
    "4": "همانگونه كه او سرزمينها را تسخير كرد و قدرت مرا ظاهر ساخت،",
    "5": "شما نيز قومهای بيگانه را فراخواهيد خواند و آنها آمده، مطيع شما خواهند شد. من كه خداوند، خدای مقدس اسرائيل هستم اين كار را برای خودم خواهم كرد و به شما عزت و افتخار خواهم بخشيد.»",
    "6": "خداوند را مادامی كه يافت می‌شود بطلبيد، و مادامی كه نزديک است او را بخوانيد.",
    "7": "ای گناهكاران، از كارها و فكرهای فاسد خود دست بكشيد و بسوی خداوند بازگشت كنيد، زيرا او بسيار بخشنده است و بر شما رحم خواهد كرد.",
    "8": "خداوند می‌فرمايد: «فكرهای من فكرهای شما نيست، و راه‌های من هم راه‌های شما نيست.",
    "9": "به همان اندازه كه آسمان بلندتر از زمين است، راه‌های من نيز از راه‌های شما و فكرهای من از فكرهای شما بلندتر و برتر است.",
    "10": "«كلام من مانند برف و باران است. همانگونه كه برف و باران از آسمان می‌بارند و زمين را سيراب و بارور می‌سازند و به كشاورز بذر و به گرسنه نان می‌بخشند،",
    "11": "كلام من نيز هنگامی كه از دهانم بيرون می‌آيد بی‌ثمر نمی‌ماند، بلكه مقصود مرا عملی می‌سازد و آنچه را اراده كرده‌ام انجام می‌دهد.",
    "12": "«ای قوم من، شما با شادی از بابل بيرون خواهيد آمد و با آرامش آنجا را ترک خواهيد گفت. كوه‌ها و تپه‌های اطراف شما با شادی سرود خواهند خواند و درختهای صحرا برای شما دست خواهند زد!",
    "13": "بجای خار و خس، درختان سبز و خوشبويی چون صنوبر و آس خواهند روييد. اين معجزه، يادبودی جاودانی خواهد بود از آنچه من انجام داده‌ام.»"
  }
}