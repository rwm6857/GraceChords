{
  "bookNumber": 23,
  "book": "Isaiah",
  "chapter": 18,
  "verses": {
    "1": "در آنسوی رودخانه‌های حبشه سرزمينی هست كه قايق‌های بادبانی در آبهايش رفت و آمد می‌كنند.",
    "2": "سرزمينی كه سفيران خود را بر قايقهايی ساخته شده از نی، به رود نيل می‌فرستد. ای سفيران تندرو به آن سرزمينی برويد كه بين رودخانه‌ها است و قومی بلند بالا و نيرومند در آن زندگی می‌كنند قومی كه همه جا خوف و هراس ايجاد كرده‌اند.",
    "3": "ای مردم دنيا توجه كنيد! به پرچمی كه بر قلۀ كوه‌ها برافراشته می‌شود بنگريد و به صدای شيپوری كه برای جنگ نواخته می‌شود گوش دهيد!",
    "4": "خداوند به من چنين فرموده است: «من از آسمان به آرامی نظر خواهم كرد به آرامی يک روز با صفای تابستانی و يک صبح دلپذير پائيزی در وقت حصاد.»",
    "5": "زيرا پيش از اين كه حصاد را جمع كنند، درست پس از ريخته شدن شكوفه‌ها و رسيدن انگور، حبشه مانند درخت انگوری كه شاخه‌هايش را با اره بريده باشند، نابود خواهد شد.",
    "6": "سربازان حبش در صحرا خواهند مرد و اجسادشان برای پرندگان شكاری و حيوانات وحشی واگذاشته خواهد شد. پرندگان شكاری در تابستان، و حيوانات وحشی در زمستان، از لاشه‌های آنها تغذيه خواهند كرد.",
    "7": "اما زمانی خواهد رسيد كه اين قوم قد بلند و نيرومند كه همه جا خوف و هراس ايجاد می‌كردند و سرزمينشان ميان رودخانه‌ها بود به اورشليم كه خداوند قادر متعال نام خود را در آن قرار داده است خواهند آمد و برای او هديه خواهند آورد."
  }
}