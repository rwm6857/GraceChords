{
  "bookNumber": 23,
  "book": "Isaiah",
  "chapter": 4,
  "verses": {
    "1": "در آن زمان تعداد مردان بقدری كم خواهد بود كه هفت زن دست به دامن يک مرد شده، خواهند گفت: «ما خود خوراک و پوشاک خود را تهيه می‌كنيم. فقط اجازه بده تو را شوهر خود بخوانيم تا نزد مردم شرمگين نشويم.»",
    "2": "در آن روز «شاخۀ خداوند» زيبا و پرشكوه خواهد بود و ثمری كه خداوند در اسرائيل توليد نموده است مايه فخر و زينت نجات يافتگان آن سرزمين خواهد گرديد.",
    "3": "كسانی كه برگزيده شده‌اند تا در اورشليم زنده بمانند، در امان خواهند بود و «قوم پاک خدا» ناميده خواهند شد.",
    "4": "خداوند قوم اسرائيل را داوری كرده، ايشان را پاک خواهد ساخت و گناه اورشليم و خونی را كه در آن ريخته شده است، خواهد شست.",
    "5": "سايۀ خداوند بر سر همۀ ساكنان اورشليم خواهد بود و او مانند گذشته، در روز با ابر غليظ و در شب با شعلۀ آتش از ايشان محافظت خواهد كرد.",
    "6": "جلال او در گرمای روز سايبان ايشان خواهد بود و در باران و طوفان پناهگاه ايشان."
  }
}