{
  "bookNumber": 23,
  "book": "Isaiah",
  "chapter": 35,
  "verses": {
    "1": "بيابان به وجد خواهد آمد، صحرا پر از گل خواهد شد",
    "2": "و سرود و شادی همه جا را پر خواهد ساخت. بيابانها مانند كوههای لبنان سبز و خرم خواهند شد و صحراها همچون چراگاههای كرمل و چمنزارهای شارون حاصلخيز خواهند گرديد. خداوند شكوه و زيبايی خود را نمايان خواهد ساخت و همه آن را خواهند ديد.",
    "3": "مردم دلسرد و مأيوس را با اين خبر شاد كنيد.",
    "4": "به آنانی كه می‌ترسند، قوت قلب دهيد و بگوييد: «دلير باشيد و نترسيد، زيرا خدای شما می‌آيد تا از دشمنانتان انتقام بگيرد و آنها را به سزای اعمالشان برساند.»",
    "5": "وقتی او بيايد چشمهای كوران را بينا و گوشهای كران را شنوا خواهد ساخت.",
    "6": "لنگ مانند آهو جست و خيز خواهد كرد و لال سرود خواهد خواند. در بيابان، چشمه‌ها و در صحرا، نهرها جاری خواهند شد.",
    "7": "شوره‌زار به بركه، و زمين خشک و تشنه به چشمه تبديل خواهند گرديد. آنجا كه شغالها در آن می‌خوابيدند از علف و بوريا و نی پر خواهد شد.",
    "8": "در زمين ويران راهی باز خواهد شد و آن را «شاهراه مقدس» خواهند ناميد و هيچ شخص بدكار از آن عبور نخواهد كرد. در آنجا خداوند همراه شما خواهد بود و كسانی كه در آن گام بردارند اگر چه جاهل باشند گمراه نخواهند شد.",
    "9": "در كنار آن راه نه شيری كمين خواهد كرد و نه خطر ديگری وجود خواهد داشت. نجات يافتگان در آن سفر خواهند كرد.",
    "10": "و كسانی كه خداوند آزادشان كرده، سرودخوانان با شادی جاودانی، از آن راه به اورشليم خواهند آمد. غم و نالۀ آنان برای هميشه پايان خواهد يافت و جای خود را به شادی و سرود خواهد داد."
  }
}