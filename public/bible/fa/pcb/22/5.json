{
  "bookNumber": 22,
  "book": "Song of Solomon",
  "chapter": 5,
  "verses": {
    "1": "ای محبوبۀ من وای عروس من، من به باغ خود آمده‌ام! مُر و عطرهايم را جمع می‌كنم، عسل خود را می‌خورم و شير و شرابم را می‌نوشم. ای دلدادگان بخوريد و بنوشيد و از محبت سرمست و سرشار شويد.",
    "2": "می‌خوابم، اما دلم آرام ندارد. صدای محبوبم را می‌شنوم كه بر در كوبيده، می‌گويد: «باز كن ای محبوبۀ من و ای دلدار من، ای كبوتر من كه در تو عيبی نيست. سرم از ژالۀ شبانگاهی خيس شده و شبنم بر موهايم نشسته است.»",
    "3": "ولی من لباسم را از تن درآورده‌ام، چگونه می‌توانم دوباره آن را بپوشم؟ پاهايم را شسته‌ام، چگونه می‌توانم آنها را دوباره كثيف كنم؟",
    "4": "محبوبم دستش را از سوراخ در داخل كرده و می‌كوشد در را باز كند. دلم برای او بشدت می‌تپد.",
    "5": "بر می‌خيزم تا در را به روی او بگشايم. وقتی دست بر قفل می‌نهم، انگشتانم به عطر مُر آغشته می‌گردد.",
    "6": "در را برای محبوبم باز می‌كنم، ولی او رفته است. چقدر دلم می‌خواهد باز صدايش را بشنوم! دنبالش می‌گردم، اما او را در هيچ جا نمی‌يابم. صدايش می‌كنم، ولی جوابی نمی‌شنوم.",
    "7": "شبگردهای شهر مرا می‌يابند و می‌زنند و مجروحم می‌كنند. نگهبانان حصار ردای مرا از من می‌گيرند.",
    "8": "ای دختران اورشليم، شما را قسم می‌دهم كه اگر محبوب مرا يافتيد به او بگوييد كه من از عشق او بيمارم.",
    "9": "ای زيباترين زنان، مگر محبوب تو چه برتری بر ديگران دارد كه ما را اينچنين قسم می‌دهی؟",
    "10": "محبوب من سفيدرو و زيباست. او در ميان ده هزار جوان همتايی ندارد.",
    "11": "سر او با موهای مواج سياه رنگش، با ارزشتر از طلای ناب است.",
    "12": "چشمانش به لطافت كبوترانی است كه كنار نهرهای آب نشسته‌اند و گويی خود را در شير شسته‌اند.",
    "13": "گونه‌هايش مانند گلزارها، معطر است. لبانش مثل سوسنهايی است كه از آن عطر مر می‌چكد.",
    "14": "دستهايش همچون طلايی است كه با ياقوت آراسته شده باشد. پيكرش عاج شفاف گوهرنشان است.",
    "15": "ساقهايش چون ستونهای مرمر است كه در پايه‌های طلايی نشانده شده باشند. سيمای او همچون سروهای لبنان بی‌همتاست.",
    "16": "دهانش شيرين است و وجودش دوست داشتنی. ای دختران اورشليم، اين است محبوب و يار من."
  }
}