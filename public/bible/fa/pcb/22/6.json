{
  "bookNumber": 22,
  "book": "Song of Solomon",
  "chapter": 6,
  "verses": {
    "1": "ای زيباترين زنان، محبوب تو كجا رفته است؟ بگو تا با هم برويم و او را پيدا كنيم. محبوب من به باغ خود نزد درختان معطر بلسان رفته است، تا گله‌اش را بچراند و سوسنها بچيند.",
    "3": "من از آن محبوب خود هستم و محبوبم از آن من است. او گلۀ خود را در ميان سوسنها می‌چراند.",
    "4": "ای محبوبۀ من، تو همچون سرزمين ترصه دوست داشتنی هستی. تو مانند اورشليم، زيبا، و همچون لشكری آراسته برای جنگ، پرشكوه هستی.",
    "5": "نگاهت را از من برگردان، زيرا چشمانت بر من غالب آمده‌اند. گيسوان مواج تو مانند گلۀ بزهايی است كه از كوه جلعاد سرازير می‌شوند.",
    "6": "دندانهای صاف و مرتب تو به سفيدی گوسفندانی هستند كه به تازگی شسته شده باشند.",
    "7": "گونه‌هايت از پشت روبند تو همانند دو نيمۀ انار است.",
    "8": "در ميان شصت ملكه و هشتاد كنيز و هزاران دوشيزه، كسی را مانند كبوتر خود بی‌عيب نيافتم. او عزيز و يگانۀ مادرش است. دوشيزگان وقتی او را می‌بينند تحسينش می‌كنند و ملكه‌ها و كنيزان او را می‌ستايند.",
    "10": "آنها می‌پرسند: «اين كيست كه مثل سپيدۀ صبح می‌درخشد و چون ماه زيبا و مثل آفتاب پاک و مانند ستارگان پرشكوه است؟»",
    "11": "من به ميان درختان گردو رفتم تا دره‌های سرسبز و برگهای تازۀ تاكها و شكوفه‌های درختان انار را تماشا كنم.",
    "12": "اما نفهميدم چگونه به آنجا رسيدم، زيرا اشتياق من مرا چون كسی كه بر عرابۀ شاهزادگان سوار است به پيش می‌راند.",
    "13": "برگرد، ای دختر «شولمی» برگرد. برگرد تا تو را تماشا كنيم. چرا می‌خواهيد مرا تماشا كنيد چنانكه گويی رقص «محنايم» را تماشا می‌كنيد؟"
  }
}