{
  "bookNumber": 22,
  "book": "Song of Solomon",
  "chapter": 2,
  "verses": {
    "1": "آری، محبوبۀ من در ميان زنان همچون سوسنی است در ميان خارها.",
    "3": "محبوب من در ميان مردان مانند درخت سيبی است در ميان درختان جنگلی. در زير سايه‌اش می‌نشينم، و ميوه‌اش كامم را شيرين می‌سازد.",
    "4": "او مرا به تالار ضيافتش آورد و به همه نشان داد كه چقدر مرا دوست دارد.",
    "5": "مرا با كشمش تقويت دهيد، و جانم را با سيب تازه كنيد، زيرا من از عشق او بيمارم.",
    "6": "دست چپ او زير سر من است و دست راستش مرا در آغوش می‌كشد.",
    "7": "ای دختران اورشليم، شما را به غزالها و آهوهای صحرا قسم می‌دهم كه مزاحم عشق ما نشويد.",
    "8": "گوش كنيد! اين محبوب من است كه دوان دوان از كوه‌ها و تپه‌ها می‌آيد.",
    "9": "محبوب من همچون غزال و بچه آهو است. او پشت ديوار ما از پنجره نگاه می‌كند.",
    "10": "محبوبم به من گفت: «ای محبوبۀ من، ای زيبای من، برخيز و بيا.",
    "11": "زمستان گذشته است. فصل باران تمام شده و رفته است.",
    "12": "گلها شكفته و زمان نغمه سرايی فرا رسيده است. صدای پرندگان در ولايت ما به گوش می‌رسد.",
    "13": "برگ درختان سبز شده و هوا از رايحۀ تاكهای نوشكفته، عطرآگين گشته است. ای محبوبۀ من، ای زيبای من، برخيز و بيا.»",
    "14": "ای كبوتر من كه در شكاف صخره‌ها و پشت سنگها پنهان هستی، بگذار صدای شيرين تو را بشنوم و صورت زيبايت را ببينم.",
    "15": "روباهان كوچک را كه تاكستانها را خراب می‌كنند بگيريد، چون تاكستان ما شكوفه كرده است.",
    "16": "محبوبم از آن من است و من از آن محبوبم. او گلۀ خود را در ميان سوسنها می‌چراند.",
    "17": "ای محبوب من، پيش از آنكه روز تمام شود و سايه‌ها بگريزند، نزد من بيا؛ همچون غزال و بچه آهو بر كوه‌های «باتر»، بسوی من بشتاب."
  }
}