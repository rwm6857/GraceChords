{
  "bookNumber": 22,
  "book": "Song of Solomon",
  "chapter": 8,
  "verses": {
    "1": "ای كاش تو برادر من بودی. آنگاه هرجا تو را می‌ديدم می‌توانستم تو را ببوسم، بدون آنكه رسوا شوم.",
    "2": "تو را به خانۀ مادرم می‌آوردم تا در آنجا به من محبت را بياموزی. در آنجا شراب خوش طعم و عصارۀ انار خود را به تو می‌دادم تا بنوشی.",
    "3": "دست چپ تو زير سر من می‌بود و دست راستت مرا در آغوش می‌كشيد.",
    "4": "ای دختران اورشليم، شما را قسم می‌دهم كه مزاحم عشق ما نشويد.",
    "5": "اين كيست كه بر محبوب خود تكيه كرده و از صحرا می‌آيد؟ در زير آن درخت سيب، جايی كه از مادر زاده شدی، من محبت را در دلت بيدار كردم.",
    "6": "محبت مرا در دل خود مهر كن و مرا چون حلقۀ طلا بر بازويت ببند تا هميشه با تو باشم. محبت مانند مرگ قدرتمند است و شعله‌اش همچون شعله‌های پرقدرت آتش با بی‌رحمی می‌سوزاند و نابود می‌كند.",
    "7": "آبهای بسيار نمی‌توانند شعلۀ محبت را خاموش كنند و سيلابها قادر نيستند آن را فرو نشانند. هر كه بكوشد با ثروتش محبت را بچنگ آورد، جز خفت و خواری چيزی عايدش نخواهد شد.",
    "8": "خواهر كوچكی داريم كه سينه‌هايش هنوز بزرگ نشده‌اند. اگر كسی به خواستگاری او بيايد چه خواهيم كرد؟",
    "9": "اگر او ديوار می‌بود بر او برجهای نقره می‌ساختيم و اگر در می‌بود با روكشی از چوب سرو او را می‌پوشانديم.",
    "10": "من ديوارم و سينه‌هايم برجهای آن. من دل از محبوب خود ربوده‌ام.",
    "11": "سليمان در بعل هامون تاكستانی داشت و آن را به كشاورزان اجاره داد كه هر يک، هزار سكه به او بدهند.",
    "12": "اما ای سليمان، من تاكستان خود را به تو می‌دهم، هزار سكۀ آن مال توست و دويست سكه مال كسانی كه از آن نگهداری می‌كنند.",
    "13": "ای محبوبۀ من، بگذار صدايت را از باغ بشنوم، دوستانم منتظرند تا صدايت را بشنوند.",
    "14": "نزد من بيا ای محبوب من، همچون غزال و بچه آهو بر كوه‌های عطرآگين، بسوی من بيا."
  }
}