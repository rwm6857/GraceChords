{
  "bookNumber": 22,
  "book": "Song of Solomon",
  "chapter": 7,
  "verses": {
    "1": "ای شاهزادۀ من، خراميدن تو چه زيباست. پاهای تو همچون جواهراتی است كه به دست هنرامندان ماهر تراش داده شده باشند.",
    "2": "ناف تو مانند جامی است كه پر از شراب گوارا باشد. كمر تو همچون خرمن گندمی است كه سوسنها احاطه‌اش كرده باشند.",
    "3": "سنيه‌هايت مثل بچه غزالهای دوقلو هستند.",
    "4": "گردنت مثل برجی از عاج است و چشمانت مانند آب زلال بركه‌های «حشبون» نزد دروازۀ «بيت ربيم». بينی تو به زيبايی برج لبنان است كه بر سرراه دمشق می‌باشد.",
    "5": "سرت مانند كوه كَرمَل افراشته است و گيسوانت به لطافت اطلس‌اند. حلقه‌های موهايت پادشاهان را اسير خود می‌سازد.",
    "6": "تو چه زيبايی، ای محبوبۀ من؛ تو چه شيرين و چه دلپسندی!",
    "7": "مانند درخت نخل، بلند قامتی و سينه‌هايت همچون خوشه‌های خرماست.",
    "8": "بخود گفتم: «از اين درخت نخل بالا خواهم رفت و شاخه‌هايش را خواهم گرفت.» سينه‌هايت مانند خوشه‌های انگور است و نفس تو بوی دل‌انگيز سيب می‌دهد؛",
    "9": "بوسه‌هايت چون گواراترين شرابها است. باشد كه اين شراب به محبوبم برسد و بر لبان و دهانش به ملايمت جاری شود.",
    "10": "من از آن محبوبم هستم و محبوبم مشتاق من است.",
    "11": "ای محبوب من، بيا تا به دشتها برويم؛ شب را در دهكده‌ای به سر بريم،",
    "12": "و صبح زود برخاسته، به ميان تاكستانها برويم تا ببينيم كه آيا درختان انگور گل كرده و گلهايش شكفته‌اند؟ ببينيم درختان انار شكوفه كرده‌اند؟ در آنجا من محبت خود را به تو تقديم خواهم كرد.",
    "13": "مهر گياه‌ها رايحۀ خود را پخش می‌كنند و نزديک درهای ما همه نوع ميوۀ خوشمزه وجود دارد. من همه نوع لذتهای نو و كهنه برای تو، ای محبوب من، ذخيره كرده‌ام."
  }
}