{
  "bookNumber": 22,
  "book": "Song of Solomon",
  "chapter": 3,
  "verses": {
    "1": "شب هنگام در بستر خويش او را كه جانم دوستش دارد به خواب ديدم: بدنبال او می‌گشتم، اما او را نمی‌يافتم.",
    "2": "رفتم و در كوچه‌ها و ميدانهای شهر جستجو كردم، اما بی‌فايده بود.",
    "3": "شبگردهای شهر مرا ديدند و من از آنان پرسيدم: «آيا او را كه جانم دوستش دارد ديده‌ايد؟»",
    "4": "هنوز از ايشان چندان دور نشده بودم كه محبوبم را يافتم. او را گرفتم و رها نكردم تا به خانۀ مادرم آوردم.",
    "5": "ای دختران اورشليم، شما را به غزالها و آهوهای صحرا قسم می‌دهم كه مزاحم عشق ما نشويد.",
    "6": "اين چيست كه مثل ستون دود از بيابان پيداست و بوی خوش مر و كندر و عطرهايی كه تاجران می‌فروشند به اطراف می‌افشاند؟",
    "7": "نگاه كنيد! اين تخت روان سليمان است كه شصت نفر از نيرومندترين سپاهيان اسرائيل آن را همراهی می‌كنند.",
    "8": "همۀ آنان شمشير زنانی ماهر و جنگاورانی كارآزموده‌اند. هر يک شمشيری بر كمر بسته‌اند تا در برابر حمله‌های شبانه از پادشاه دفاع كنند.",
    "9": "تخت روان سليمان پادشاه از چوب لبنان ساخته شده است.",
    "10": "ستونهايش از نقره و سايبانش از طلاست. پشتی آن از پارچۀ ارغوان است كه به دست دختران اورشليم، به نشانۀ محبتشان دوخته شده است.",
    "11": "ای دختران اورشليم، بيرون بياييد و سليمان پادشاه را ببينيد، او را با تاجی كه مادرش در روز شاد عروسی‌اش بر سر وی نهاد، تماشا كنيد."
  }
}