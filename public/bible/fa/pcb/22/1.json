{
  "bookNumber": 22,
  "book": "Song of Solomon",
  "chapter": 1,
  "verses": {
    "1": "مرا با لبانت ببوس، زيرا محبت تو دلپذيرتر از شراب است.",
    "3": "تو خوشبو هستی و نامت رايحۀ عطرهای دل‌انگيز را به خاطر می‌آورد، و دختران شيفتۀ تو می‌شوند.",
    "4": "ای سَروَرَم، مرا با خود بِبَر تا از اينجا دور شويم. مرا به خانۀ خود ببر تا با هم شاد و خوش باشيم. تو دوست داشتنی هستی و محبت تو بهتر از شراب است.",
    "5": "ای دختران اورشليم، من سياه اما زيبا هستم، همچون چادرهای «قيدار» و خيمه‌های سليمان.",
    "6": "به من كه سياه هستم اينچنين خيره مشويد، زيرا آفتاب مرا سوزانيده است. برادرانم بر من خشمگين شده مرا فرستادند تا در زير آفتاب سوزان از تاكستانها نگاهبانی كنم، و من نتوانستم از خود مراقبت نمايم.",
    "7": "ای محبوب من، به من بگو امروز گله‌ات را كجا می‌چرانی؟ هنگام ظهر گوسفندانت را كجا می‌خوابانی؟ چرا برای يافتنت، در ميان گله‌های دوستانت سرگردان شوم؟",
    "8": "ای زيباترين زن دنيا، اگر نمی‌دانی، رد گله‌ها را بگير و بسوی خيمۀ چوپانها بيا و در آنجا بزغاله‌هايت را بچران.",
    "9": "ای محبوبۀ من، تو همچون ماديانهای عرابۀ فرعون، زيبا هستی.",
    "10": "گيسوان بافتۀ تو رخسارت را زينت می‌بخشند و همچون جواهر، گردنت را می‌آرايند.",
    "11": "ما برايت گوشواره‌های طلا با آويزه‌های نقره خواهيم ساخت.",
    "12": "سرور من، سرمست از بوی خوش عطر من، بر بسترش دراز می‌كشد.",
    "13": "محبوب من كه در آغوشم آرميده، رايحه‌ای چون مُر خوشبو دارد.",
    "14": "او مانند گلهای وحشی‌ای است كه در باغهای «عين جدی» می‌رويند.",
    "15": "تو چه زيبايی، ای محبوبۀ من! چشمانت به زيبايی و لطافت كبوتران است.",
    "16": "ای محبوب من، تو چه جذاب و دوست داشتنی هستی! سبزه‌زارها بستر ما هستند",
    "17": "و درختان سرو و صنوبر برما سايه می‌افكنند."
  }
}