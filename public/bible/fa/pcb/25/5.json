{
  "bookNumber": 25,
  "book": "Lamentations",
  "chapter": 5,
  "verses": {
    "1": "ای خداوند، به ياد آور كه چه بر سر ما آمده است. ببين چگونه رسوا شده‌ايم. سرزمين ما بدست دشمنان افتاده است و خانه‌های ما را بيگانگان تصرف كرده‌اند.",
    "3": "ما يتيميم؛ پدرانمان كشته و مادرانمان بيوه شده‌اند.",
    "4": "آب خود را می‌خريم و می‌نوشيم و هيزم ما به ما فروخته می‌شود.",
    "5": "در زير فشار و آزار دشمنان به ستوه آمده‌ايم و آسايش نداريم.",
    "6": "خود را تسليم مصر و آشور كرده‌ايم تا نان به دست آوريم و از گرسنگی نميريم.",
    "7": "پدرانمان گناه كردند و مردند، و اينک جور گناهانشان را ما می‌كشيم.",
    "8": "نوكران ديروزمان، اربابان امروزمان شده‌اند و كسی نيست كه ما را از دست آنها نجات دهد.",
    "9": "برای يک لقمه نان، در بيابانها جانمان را به خطر می‌اندازيم.",
    "10": "از شدت گرسنگی در تب می‌سوزيم و پوست بدنمان مثل تنور داغ شده است.",
    "11": "زنان و دختران ما را در يهودا بی‌عصمت كرده‌اند.",
    "12": "رهبرانمان را به دار كشيده‌اند و ريش‌سفيدانمان را بی‌حرمت نموده‌اند.",
    "13": "جوانان ما را مانند غلامان، در آسياب به كارهای سخت وامی‌دارند و كودكان ما زير بارهای سنگين هيزم، افتان و خيزان راه می‌روند.",
    "14": "پيران ما ديگر در كنار دروازه‌های شهر نمی‌نشينند؛ جوانان ما ديگر نمی‌رقصند و آواز نمی‌خوانند.",
    "15": "شادی دلهای ما رفته و رقص ما به ماتم تبديل شده است.",
    "16": "وای بر ما كه گناه كرده‌ايم و شكوه و جلال خود را از دست داده‌ايم.",
    "17": "دلهايمان بی‌تاب و چشمانمان تار شده‌اند،",
    "18": "زيرا خانۀ خدا ويران گشته و پناهگاه شغالها شده است.",
    "19": "ای خداوند، تو تا ابد باقی هستی و تخت سلطنت تو بی‌زوال است.",
    "20": "مدت مديدی است كه تو ما را ترک كرده‌ای و ديگر ما را به ياد نمی‌آوری.",
    "21": "ای خداوند، آيا تو ما را بكلی طرد كرده‌ای و تا ابد بر ما غضبناک خواهی بود؟ اگر چنين نيست، پس ما را بسوی خود بازگردان و شكوه دوران گذشتۀ ما را به ما باز ده."
  }
}