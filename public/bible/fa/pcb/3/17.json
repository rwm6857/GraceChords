{
  "bookNumber": 3,
  "book": "Leviticus",
  "chapter": 17,
  "verses": {
    "1": "خداوند دستورات زير را برای هارون و پسرانش و تمامی قوم اسرائيل به موسی داد:",
    "3": "هر اسرائيلی كه گاو يا گوسفند يا بزی را در جايی ديگر غيرازخيمهٔ عبادت برای خداوند ذبح كند، خون ريخته و مجرم است و بايد ازميان قوم خود طرد شود.",
    "5": "هدف از اين قانون اين است كه قوم اسرائيل ديگر در صحرا قربانی نكنند. قوم بايد قربانی‌های خود را دم‌درخيمۀ عبادت پيش كاهن بياورند و آنها را بعنوان قربانی سلامتی به خداوند تقديم كنند.",
    "6": "سپس كاهن خون آنها را بر قربانگاه خداوند كه دم در خيمۀ عبادت است بپاشد و پيه آنها را همچون عطر خوشبويی كه مورد پسند خداوند است بسوزاند.",
    "7": "قوم اسرائيل ديگر نبايد در صحرا برای ارواح شرير قربانی كنند وبه خداوند خيانت ورزند. اين برای شما قانونی است هميشگی كه بايد نسل اندر نسل بجا آورده شود.",
    "8": "هرگاه يک اسرائيلی يا غريبی كه در ميان قوم ساكن است در جايی غير از دم در خيمۀ عبادت برای خداوند قربانی كند، بايد از ميان قوم طرد شود.",
    "10": "هركس خون بخورد، چه اسرائيلی باشد، چه غريبی كه در ميان شما ساكن است، روی خود را از او برگردانده او را از ميان قوم طرد خواهم كرد،",
    "11": "زيرا جان هر موجودی در خون اوست و من خون را به شما داده‌ام تا برای كفارۀ جانهای خود، آن را بر روی قربانگاه بپاشيد. خون است كه برای جان كفاره می‌كند.",
    "12": "به همين دليل است كه به قوم اسرائيل حكم می‌كنم كه نه خودشان خون بخورند و نه غريبی كه در ميان ايشان ساكن است.",
    "13": "هركس به شكار برود، خواه اسرائيلی باشد خواه غريبی كه در ميان شماست و حيوان يا پرندۀ حلال گوشتی را شكار كند، بايد خونش را بريزد و روی آن را با خاک بپوشاند،",
    "14": "زيرا جان هر موجودی در خون اوست. به همين دليل است كه به قوم اسرائيل گفتم كه هرگز خون نخورند، زيرا حيات هر موجود زنده‌ای در خون آن است. پس هر كس خون بخورد بايد از ميان قوم اسرائيل طرد شود.",
    "15": "هر اسرائيلی يا غريبی كه گوشت حيوان مرده يا دريده شده‌ای را بخورد، بايد لباس خود را بشويد و غسل كند. او بعد از غروب شرعاً طاهر خواهد بود.",
    "16": "ولی اگر لباس‌هايش را نشويد و غسل نكند مجرم خواهد بود."
  }
}