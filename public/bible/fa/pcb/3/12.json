{
  "bookNumber": 3,
  "book": "Leviticus",
  "chapter": 12,
  "verses": {
    "1": "خداوند به موسی فرمود كه اين دستورات را به قوم اسرائيل بدهد: هرگاه زنی پسری بزايد، آن زن تا مدت هفت روز شرعاً نجس خواهد بود، همانگونه كه به هنگام عادت ماهانۀ خود نجس است.",
    "3": "روز هشتم، پسرش بايد ختنه شود.",
    "4": "آن زن بايد مدت سی و سه روز صبر كند تا از خونريزی خود كاملا طاهر گردد. در اين مدت او نبايد به چيز مقدسی دست بزند و يا وارد عبادتگاه شود.",
    "5": "هرگاه زنی دختری بزايد، آن زن تا دو هفته شرعاً نجس خواهد بود همانگونه كه به هنگام عادت ماهانهٔ خود نجس است. او بايد شصت و شش روز صبر كند تا از خونريزی خود كاملاً طاهر شود.",
    "6": "وقتی مدت طهارت تمام شد، نوزاد، خواه پسر باشد خواه دختر، مادرش بايد يک برۀ يک ساله برای قربانی سوختنی و يک جوجه كبوتر يا قمری برای قربانی گناه تقديم كند. اين هدايا را بايد دم در خيمۀ عبادت نزد كاهن بياورد.",
    "7": "كاهن آنها را برای خداوند قربانی نموده، برای مادر كفاره كند. آنوقت او از خونريزی زايمان طاهر خواهد شد. اين است آنچه يک زن بعد از زايمان بايد انجام دهد.",
    "8": "ولی اگر آن زن فقيرتر از آن باشد كه بتواند يک بره قربانی كند، می‌تواند دو قمری يا دو جوجه كبوتر بياورد. يكی برای قربانی سوختنی و ديگری برای قربانی گناه. كاهن بايد با تقديم اين قربانی‌ها برايش كفاره كند تا دوباره طاهر شود."
  }
}