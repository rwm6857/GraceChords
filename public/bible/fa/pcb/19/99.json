{
  "bookNumber": 19,
  "book": "Psalms",
  "chapter": 99,
  "verses": {
    "1": "ای قوم‌ها بترسيد، زيرا خداوند سلطنت می‌كند! ای تمام زمين بلرزيد، زيرا خداوند بر تخت خود كه بر بالای سرفرشتگان قرار دارد نشسته است!",
    "2": "خداوند در اورشليم جلوس فرموده و بر تمام قومها مسلط است.",
    "3": "همۀ مردم نام بزرگ او را گرامی بدارند، زيرا او مقدس است.",
    "4": "ای خدا، ای «پادشاه» مقدر (توانا)، تو انصاف را دوست داری. تو در اسرائيل عدالت و برابری را بنياد نهاده‌ای.",
    "5": "خداوند، خدای ما را ستايش كنيد و در پيشگاه او به خاک بيفتيد زيرا او مقدس است.",
    "6": "وقتی موسی و هارون و سموئيل، مردان خدا، از خداوند كمک خواستند، او درخواست ايشان را مستجاب فرمود.",
    "7": "او از ميان ستون ابر با آنان سخن گفت و آنان احكام و دستورات او را اطاعت كردند.",
    "8": "ای خداوند، خدای ما، تو دعای قوم خود را مستجاب نمودی و به آنها نشان دادی كه خدايی بخشنده هستی؛ اما در عين حال آنها را بخاطر گناهانشان تنبيه نمودی.",
    "9": "خداوند، خدای ما را حمد گوييد و او را نزد كوه مقدسش در اورشليم عبادت كنيد، زيرا او مقدس است."
  }
}