{
  "bookNumber": 19,
  "book": "Psalms",
  "chapter": 25,
  "verses": {
    "1": "ای خداوند، راز دل خود را با تو در ميان می‌گذارم.",
    "2": "خدايا، من بر تو توكل دارم، پس نگذار شرمنده شوم و دشمنانم با ديدن بدبختی من شادی كنند.",
    "3": "بلی، آنانی كه به تو اميدوارند هرگز سرافكنده نخواهند شد، اما كسانی كه بيجهت از اوامر تو سرپيچی می‌كنند خوار خواهند شد.",
    "4": "ای خداوند، راه خود را به من نشان ده و احكام خود را به من بياموز.",
    "5": "راستی خود را به من تعليم ده و مرا هدايت فرما، زيرا تو نجات دهندۀ من هستی و من هميشه به تو اميدوار بوده‌ام.",
    "6": "ای خداوند، رحمت ازلی و محبت عظيم خود را به ياد آر!",
    "7": "خطايا و گناهان جوانی‌ام را ببخش! ای خداوند، به رحمت خويش و بخاطر نيكويی خود مرا ياد كن!",
    "8": "خداوند نيكو و عادل است؛ او راه راست خود را به كسانی كه از راه منحرف شوند نشان خواهد داد.",
    "9": "او شخص فروتن را در انجام كارهای درست هدايت خواهد كرد و راه خود را به او تعليم خواهد داد.",
    "10": "خداوند تمام كسانی را كه عهد او را نگاه می‌دارند و از اوامرش پيروی می‌كنند، با وفاداری و محبت هدايت می‌كند.",
    "11": "ای خداوند، گناه من بزرگ است، بخاطر نام خودت آن را بيامرز!",
    "12": "اگر كسی خداترس باشد، خدا راه راست را به او نشان خواهد داد.",
    "13": "او هميشه كامياب خواهد بود و فرزندانش در دنيا پايدار خواهند شد.",
    "14": "خداوند به كسانی اعتماد دارد كه از او اطاعت می‌كنند. او عهد خود را با ايشان تحكيم می‌كند.",
    "15": "چشم اميد من هميشه بر خداوند است، زيرا تنها او می‌تواند مرا از خطر برهاند.",
    "16": "ای خداوند، به من توجه فرما و بر من رحم نما، زيرا تنها و درمانده‌ام.",
    "17": "غمهای دلم زياد شده است، مرا از غصه‌هايم رها ساز!",
    "18": "به فقر و بدبختی من توجه كن و همۀ گناهانم را بيامرز.",
    "19": "دشمنانم را ببين كه چه زيادند و چقدر از من نفرت دارند!",
    "20": "جانم را حفظ كن و مرا نجات ده تا شرمنده نشوم، زيرا كه بر تو توكل كرده‌ام.",
    "21": "باشد كه كمال و راستی من حافظ من باشند، زيرا به تو پناه می‌برم.",
    "22": "خدايا، بنی‌اسرائيل را از تمام مشكلاتش نجات ده!"
  }
}