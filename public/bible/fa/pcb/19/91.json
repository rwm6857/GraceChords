{
  "bookNumber": 19,
  "book": "Psalms",
  "chapter": 91,
  "verses": {
    "1": "آنكه به خدای قادر مطلق پناه می‌برد، زير سايۀ او در امان خواهد بود.",
    "2": "او به خداوند خواهد گفت «تو پناهگاه و خدای من هستی. من بر تو توكل دارم.»",
    "3": "خداوند، تو را از هر دام خطرناک و بيماری كشنده خواهد رهانيد.",
    "4": "او تو را در زير بالهای خود خواهد گرفت و از تو مراقبت خواهد كرد. وعده‌های امين او برای تو چون سلاح و سپر می‌باشد.",
    "5": "از بلاهای شب نخواهی ترسيد و از حملات ناگهانی روز بيم نخواهی داشت. وبايی كه درتاريكی می‌خزد تو را نخواهد ترساند و طاعونی كه در روشنايی كشتار می‌كند تو را نخواهد هراساند.",
    "7": "اگر هزار نفر در كنار تو بيفتند و ده هزار نفر در اطراف تو جان بسپارند، به تو آسيبی نخواهد رسيد.",
    "8": "تنها با چشمان خود، خواهی نگريست و مجازات گناهكاران را خواهی ديد.",
    "9": "هيچ بدی دامنگير تو نخواهد شد و بلايی بر خانۀ تو سايه نخواهد افكند، زيرا تو به خداوند پناه برده‌ای و زير سايۀ خدای قادر متعال بسر می‌بری.",
    "11": "او به فرشتگان خود دستور می‌دهد تا به هر راهی كه بروی، از تو حمايت و محافظت كنند.",
    "12": "آنها تو را روی دست خود خواهند گرفت تا پايت به سنگ نخورد.",
    "13": "شير درنده و مار سمی را زيرپا له خواهی كرد و آسيبی به تو نخواهد رسيد!",
    "14": "خداوند می‌فرمايد: «آنانی را كه مرا دوست دارند، نجات خواهم داد و كسانی را كه مرا می‌شناسند، محافظت خواهم كرد.",
    "15": "وقتی دعا كنند، دعايشان را مستجاب خواهم ساخت و چون در زحمت بيفتند، به كمک ايشان خواهم شتافت؛ آنها را خواهم رهانيد و سرافراز خواهم ساخت.",
    "16": "به آنها عمر دراز خواهم بخشيد و نجاتشان خواهم داد.»"
  }
}