{
  "bookNumber": 19,
  "book": "Psalms",
  "chapter": 21,
  "verses": {
    "1": "ای خداوند، پادشاه از قوتی كه به او داده‌ای شادی می‌كند و از پيروزی‌ای كه به او بخشيده‌ای شادمان است.",
    "2": "تو آرزوی دل او را برآوردی و هرچه از تو خواسته از او دريغ نداشتی.",
    "3": "تو با بركات نيكو، به استقبالش رفتی و تاجی از طلای ناب بر سرش نهادی.",
    "4": "از تو حيات خواست، به او دادی و بقا و طول عمر به او بخشيدی.",
    "5": "شكوه و عظمت او بخاطر پيروزی‌ای است كه تو به او بخشيده‌ای. تو به او عزت و احترام داده‌ای.",
    "6": "او را تا ابد با بركاتت پر ساخته‌ای و با حضورت او را شاد گردانيده‌ای.",
    "7": "پادشاه بر خداوند توكل دارد و به لطف خدای متعال هميشه پايدار خواهد ماند.",
    "8": "پادشاه بر همۀ دشمنانش غلبه خواهد يافت.",
    "9": "او وقتی بيايد مانند آتش مشتعل مخالفانش را نابود خواهد كرد. آتش خشم خداوند، دشمنان پادشاه را خواهد بلعيد؛",
    "10": "و نسل آنها را از روی زمين نابود خواهد ساخت.",
    "11": "آنها بر ضد پادشاه قيام كردند و نقشه‌های پليد كشيدند، اما موفق نشدند.",
    "12": "او با تير و كمان آنها را هدف قرار خواهد داد و ايشان برگشته، پا به فرار خواهند گذاشت.",
    "13": "ای خداوند، بخاطر قدرتت تو را ستايش می‌كنيم و عظمت تو را می‌سراييم."
  }
}