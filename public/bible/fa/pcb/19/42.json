{
  "bookNumber": 19,
  "book": "Psalms",
  "chapter": 42,
  "verses": {
    "1": "چنانكه آهو برای نهرهای آب اشتياق دارد، همچنان ای خدا، جان من اشتياق شديد برای تو دارد.",
    "2": "آری، جان من تشنۀ خداست، تشنۀ خدای زنده! كی می‌توانم به حضور او بروم و او را ستايش كنم؟",
    "3": "روز و شب گريه می‌كنم، و اشكهايم غذای من است؛ تمام روز دشمنان از من می‌پرسند: «پس خدای تو كجاست؟»",
    "4": "چون به گذشته فكر می‌كنم دلم می‌گيرد؛ به ياد می‌آورم چگونه در روزهای عيد، جماعت بزرگی را سرودخوانان و حمدگويان به خانۀ خدا هدايت می‌كردم!",
    "5": "ای جان من، چرا محزون و افسرده شده‌ای؟ بر خدا اميد داشته باش! او را دوباره ستايش كن، زيرا او خدا و نجات دهندۀ توست!",
    "6": "ای خدا، در اين ديار غربت دلم گرفته است. حتی آبشارهای كوهستانها و موجهای درياهای تو نيز غم و اندوه بر من می‌دمند؛ اعماق اقيانوسها بر من می‌غرند. از سرزمين اردن و كوه‌های حرمون و مصغر، تو را به ياد می‌آورم.",
    "8": "خداوندا، در طی روز مرا مورد لطف و رحمت خود قرار ده، تا هنگامی كه شب فرا می‌رسد سرودی برای خواندن داشته باشم و نزد خدای حيات خود دعا كنم.",
    "9": "به خدا كه صخرۀ من است می‌گويم: «چرا مرا فراموش كرده‌ای؟ چرا بسبب ظلم دشمن ناله‌كنان به اينسو و آنسو بروم؟»",
    "10": "سرزنش دشمنانم مرا خرد كرده است، زيرا هر روز با كنايه به من می‌گويند: «پس خدای تو كجاست؟»",
    "11": "ای جان من، چرا محزون و افسرده شده‌ای؟ بر خدا اميد داشته باش! او را دوباره ستايش كن، زيرا او خدا و نجات‌دهندۀ توست!"
  }
}