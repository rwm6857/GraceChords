{
  "bookNumber": 19,
  "book": "Psalms",
  "chapter": 85,
  "verses": {
    "1": "ای خداوند، اين سرزمين مورد لطف تو واقع شده است. تو بنی‌اسرائيل را از اسارت باز آورده‌ای.",
    "2": "خطای امت خود را بخشيده‌ای؛ تمام گناهان ايشان را آمرزيده‌ای؛",
    "3": "خشم تو ديگر بر آنها افروخته نمی‌شود.",
    "4": "اكنون ای خدای نجات‌دهنده، ما را بسوی خود بازگردان و ديگر بر ما خشم مگير.",
    "5": "آيا تا به ابد بر ما خشمگين خواهی بود؟ آيا نسل‌های آيندۀ ما نيز مورد خشم تو قرار خواهند گرفت؟",
    "6": "آيا به ما حياتی تازه عطا نخواهی فرمود تا از حضور تو شادی كنيم؟",
    "7": "خداوندا، رحمت خود را بر ما ظاهر كن و ما را نجات ده!",
    "8": "هر آنچه كه خداوند بفرمايد من با جان و دل اطاعت خواهم كرد، زيرا او به ما كه قوم خاص او هستيم، صلح و سلامتی خواهد بخشيد، چنانچه به راه احمقانه و گناه‌آلود خود باز نگرديم.",
    "9": "به يقين، خداوند كسانی را كه او را احترام می‌كنند می‌رهاند؛ او شكوه و عظمت از دست رفتۀ سرزمين ما را به ما باز خواهد گرداند.",
    "10": "رحمت و راستی با هم ملاقات كرده‌اند؛ عدالت و صلح يكديگر را بوسيده‌اند!",
    "11": "راستی از زمين می‌رويد و عدالت از آسمان به زمين نگاه می‌كند.",
    "12": "خداوند به ما چيزهای نيكو خواهد بخشيد و سرزمين ما، محصول فراوان خواهد داد.",
    "13": "عدالت پيشاپيش او حركت خواهد كرد و راه را برای او آماده خواهد ساخت."
  }
}