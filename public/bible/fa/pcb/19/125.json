{
  "bookNumber": 19,
  "book": "Psalms",
  "chapter": 125,
  "verses": {
    "1": "آنانی كه بر خداوند توكل دارند، مانند كوه صهيون، هميشه ثابت و پابرجا هستند.",
    "2": "چنانكه كوه‌ها گرداگرد شهر اورشليم هستند، همچنان خداوند گرداگرد قوم خود است و تا ابد از آنها محافظت می‌كند!",
    "3": "گناهكاران در سرزمين نيكوكاران هميشه حكمرانی نخواهند كرد، و گرنه نيكوكاران نيز دست خود را به گناه آلوده خواهند كرد.",
    "4": "ای خداوند، به نيكوكاران و آنانی كه دلشان با تو راست است، احسان كن،",
    "5": "اما آنانی را كه به راه‌های كج خود می‌روند، با ساير بدكاران مجازات كن. صلح و سلامتی بر اسرائيل باد!"
  }
}