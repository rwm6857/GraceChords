{
  "bookNumber": 19,
  "book": "Psalms",
  "chapter": 41,
  "verses": {
    "1": "خوشابه حال كسانی كه به فكر فقيران و درماندگان هستند، زيرا هنگامی كه خود در زحمت بيفتند خداوند به ياری ايشان خواهد شتافت.",
    "2": "او ايشان را حفظ كرده، زنده نگاه خواهد داشت. آنان در دنيا سعادتمند خواهند بود و خدا نخواهد گذاشت كه به دست دشمنانشان بيفتند.",
    "3": "به هنگام بيماری، خداوند ايشان را شفا می‌بخشد و سلامتی از دست رفته را به آنان باز می‌گرداند.",
    "4": "گفتم: «خداوندا، نسبت به تو گناه كرده‌ام؛ بر من رحم كن و مرا شفا ده!»",
    "5": "دشمنانم با كينه و نفرت دربارۀ من می‌گويند: «كی می‌ميرد و نامش گم می‌شود؟»",
    "6": "هنگامی كه به عيادتم می‌آيند، وانمود می‌كنند كه دوستدارانم هستند، و حال آنكه از من نفرت دارند و قصدشان سخن‌چينی و شايعه‌سازی است.",
    "7": "همۀ دشمنانم پشت سرم حرف می‌زنند و درباره‌ام بد می‌انديشند.",
    "8": "آنها می‌گويند: «به مرض كشنده‌ای مبتلا شده؛ از بستر بيماری بلند نخواهد شد.»",
    "9": "حتی بهترين دوستم نيز كه به او اعتماد داشتم و نان و نمک مرا می‌خورد، دشمن من شده است.",
    "10": "ای خداوند، بر من رحم كن و مرا برپا بدار تا جواب آنان را بدهم.",
    "11": "يقين دارم كه از من راضی هستی و نخواهی گذاشت دشمنانم بر من پيروز شوند.",
    "12": "مرا بسبب درستكاريم حفظ خواهی كرد و تا ابد در حضورت نگاه خواهی داشت.",
    "13": "سپاس بر خداوند، خدای اسرائيل، از حال تا ابد. آمين! آمين!"
  }
}