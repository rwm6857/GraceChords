{
  "bookNumber": 19,
  "book": "Psalms",
  "chapter": 132,
  "verses": {
    "1": "ای خداوند، داود و سختيهای او را فراموش مكن. به ياد آور كه چگونه نزد تو قسم خورد و نذر كرد كه تا مكانی برای عبادتگاه دايمی تو پيدا نكند، درخانۀ خود راحت ننشيند و خواب به چشمانش راه ندهد و آرام نگيرد.",
    "6": "در «بيت‌لحم» راجع به صندوق عهد تو شنيديم، و در صحرای «يعاريم» آن را يافتيم.",
    "7": "گفتيم: «بياييد به حضور خداوند وارد شويم و در پيشگاه او عبادت كنيم.»",
    "8": "ای خداوند، برخيز و همراه صندوق عهد خود كه نشانۀ قدرت توست به عبادتگاه خود بيا!",
    "9": "باشد كه كاهنان تو جامۀ پاكی و راستی را در بر كنند و قوم تو با شادی سرود خوانند!",
    "10": "ای خداوند، بخاطر بنده‌ات داود، پادشاه برگزيده‌ات را ترک مكن.",
    "11": "تو به داود وعده فرمودی كه هميشه يكی از فرزندانش وارث تخت و تاج او خواهد شد، و تو به وعده‌ات عمل خواهی كرد.",
    "12": "و نيز به داود گفتی كه اگر فرزندانش از احكام تو اطاعت كنند، نسل‌اندرنسل سلطنت خواهند كرد.",
    "13": "ای خداوند، تو اورشليم را برگزيده‌ای تا در آن ساكن شوی.",
    "14": "تو فرمودی: «تا ابد در اينجا ساكن خواهم بود، زيرا اينچنين اراده نموده‌ام.",
    "15": "آذوقۀ اين شهر را بركت خواهم داد و فقيرانش را با نان سير خواهم نمود.",
    "16": "كاهنانش را در خدمتی كه می‌كنند بركت خواهم داد، و مردمش با شادی سرود خواهند خواند.",
    "17": "در اينجا قدرت داود را خواهم افزود و چراغ خاندان او را روشن نگه خواهم داشت.",
    "18": "دشمنان او را با رسوايی خواهم پوشاند، اما سلطنت او شكوهمند خواهد بود.»"
  }
}