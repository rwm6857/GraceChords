{
  "bookNumber": 19,
  "book": "Psalms",
  "chapter": 49,
  "verses": {
    "1": "ای همۀ قومهای روی زمين اين را بشنويد! ای تمام مردم جهان گوش كنيد!",
    "2": "ای عوام و خواص، ای ثروتمندان و فقيران،",
    "3": "به سخنان حكيمانۀ من گوش دهيد.",
    "4": "می‌خواهم با مثلی معمای زندگی را بيان كنم؛ می‌خواهم با نوای بربط اين مشكل را بگشايم.",
    "5": "چرا بايد در روزهای مصيبت ترسان باشم؟ چرا ترسان باشم كه دشمنان تبهكار دور مرابگيرند",
    "6": "و آنانی كه اعتمادشان بر ثروتشان است و به فراوانی مال خود فخر می‌كنند مرا محاصره نمايند؟",
    "7": "هيچكس نمی‌تواند بهای جان خود را به خدا بپردازد و آن را نجات دهد.",
    "8": "زيرا فديۀ جان انسان بسيار گرانبهاست و كسی قادر به پرداخت آن نيست.",
    "9": "هيچكس نمی‌تواند مانع مرگ انسان شود و به او زندگی جاويد عطا كند.",
    "10": "زيرا می‌بينيم كه چگونه هر انسانی، خواه دانا خواه نادان، می‌ميرد و آنچه اندوخته است برای ديگران برجای می‌نهد.",
    "11": "آنان املاک و زمينهای خود را به نام خود نامگذاری می‌كنند و گمان می‌برند كه خانه‌هايشان دايمی است و تا ابد باقی می‌ماند.",
    "12": "غافل از اينكه هيچ انسانی تا به ابد در شكوه خود باقی نمی‌ماند بلكه همچون حيوان جان می‌سپارد.",
    "13": "اين است سرنوشت افرادی كه به خود توكل می‌كنند و سرنوشت كسانی كه از ايشان پيروی می‌نمايند.",
    "14": "آنها گوسفندانی هستند كه بسوی هلاكت پيش می‌روند زيرا «مرگ» آنها را شبانی می‌كند. صبحگاهان، شروران مغلوب نيكان می‌شوند و دور از خانه‌های خود، اجسادشان در عالم مردگان می‌پوسد.",
    "15": "اما خداوند جان مرا از عالم مردگان نجات داده، خواهد رهانيد.",
    "16": "نگران نشو وقتی كسی ثروتمند می‌شود و بر شكوه خانه‌اش افزوده می‌گردد!",
    "17": "زيرا هنگامی كه بميرد چيزی را از آنچه دارد با خود نخواهد برد و ثروتش بدنبال او به قبر نخواهد رفت.",
    "18": "هرچند او در زندگی خوشبخت باشد و مردم او را برای موفقيتش بستايند،",
    "19": "اما او سرانجام به جايی كه اجدادش رفته‌اند خواهد شتافت و در ظلمت ابدی ساكن خواهد شد.",
    "20": "آری، انسان با وجود تمام فرّ و شكوهش، سرانجام مانند حيوان می‌ميرد."
  }
}