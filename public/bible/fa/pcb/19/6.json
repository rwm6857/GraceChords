{
  "bookNumber": 19,
  "book": "Psalms",
  "chapter": 6,
  "verses": {
    "1": "ای خداوند، مرا در شدت خشم خود توبيخ و تنبيه نكن.",
    "2": "ای خداوند، به من رحم كن زيرا پژمرده شده‌ام. خداوندا، مرا شفا ده، زيرا دردْ وجودم را فرا گرفته",
    "3": "و بسيار پريشانم. تا به كی ای خداوند، تا به كی؟",
    "4": "ای خداوند، بيا و مرا برهان؛ به رحمت خود، مرا نجات ده؛",
    "5": "زيرا اگر بميرم نخواهم توانست تو را به ياد آورم و ستايشت كنم.",
    "6": "از ناليدن خسته شده‌ام. هرشب بسترم را غرق اشک می‌سازم.",
    "7": "از آزار دشمنانم آنقدر گريه كرده‌ام كه چشمانم تار شده‌اند.",
    "8": "ای همۀ بدكاران، از من دور شويد؛ زيرا خداوند صدای گريۀ مرا شنيده است.",
    "9": "او به فرياد من خواهد رسيد و دعايم را اجابت خواهد كرد.",
    "10": "آنگاه همۀ دشمنانم ناگهان عاجز و درمانده شده، با سرافكندگی دور خواهند شد."
  }
}