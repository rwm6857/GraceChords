{
  "bookNumber": 19,
  "book": "Psalms",
  "chapter": 148,
  "verses": {
    "1": "خداوند را سپاس باد! خداوند را از عرش برين ستايش كنيد، ای كسانی كه در آسمانها ساكن هستيد.",
    "2": "ای همۀ فرشتگان، خداوند را ستايش كنيد. ای همۀ لشكرهای آسمانی، او را ستايش كنيد.",
    "3": "ای آفتاب و ماه، خداوند را ستايش كنيد. ای همۀ ستارگان درخشان، او را ستايش كنيد.",
    "4": "ای آسمانها و ای بخارهايی كه فوق ابرهاييد، او را ستايش كنيد.",
    "5": "همگی خداوند را ستايش كنيد، زيرا به فرمان او آفريده شديد.",
    "6": "او شما را تا ابد بر جايتان ثابت نموده است و آنچه او ثابت نموده است هرگز تغيير نخواهد كرد.",
    "7": "ای همۀ نهنگان و موجوداتی كه در اعماق دريا هستيد، خداوند را ستايش كنيد.",
    "8": "ای آتش و تگرگ و مه و تندباد كه مطيع فرمان خداوند هستيد، او را ستايش كنيد.",
    "9": "ای كوه‌ها، ای تپه‌ها، ای درختان ميوه‌دار، ای سروهای آزاد، خداوند را ستايش كنيد.",
    "10": "ای حيوانات وحشی و اهلی، ای پرندگان و خزندگان، خداوند را ستايش كنيد.",
    "11": "ای پادشاهان و قومهای جهان، ای رهبران و بزرگان دنيا، ای پسران و دختران، ای پيران و جوانان، خداوند را ستايش كنيد.",
    "13": "همۀ شما نام خداوند را ستايش كنيد، زيرا تنها اوست خدای متعال؛ شكوه و جلال او برتر از زمين و آسمان است.",
    "14": "او بنی‌اسرائيل را كه قوم برگزيده‌اش هستند توانايی می‌بخشد تا او را ستايش كنند. خداوند را سپاس باد!"
  }
}