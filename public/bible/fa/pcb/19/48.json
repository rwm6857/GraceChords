{
  "bookNumber": 19,
  "book": "Psalms",
  "chapter": 48,
  "verses": {
    "1": "خداوند بزرگ است و بايد او را در كوه مقدسش در اورشليم، ستايش كرد.",
    "2": "چه زيباست صهيون، آن كوه بلند خدا، آن شهر پادشاه بزرگ، كه موجب شادی تمام مردم جهان می‌باشد!",
    "3": "خداوند در قصرهای آن حضور دارد؛ او پناهگاه مردم اورشليم است.",
    "4": "پادشاهان جهان متحد شدند تا به اورشليم حمله كنند.",
    "5": "اما چون آن را ديدند، شگفت‌زده شده، گريختند.",
    "6": "در آنجا ترس، آنان را فراگرفت و همچون زنی در حال زا، وحشت زده شدند.",
    "7": "تو ای خدا، آنان را مانند كشتيهای جنگی كه باد شرقی آنها را درهم می‌كوبد، نابود كردی.",
    "8": "آنچه دربارۀ كارهای خداوند شنيده بوديم، اينک با چشمان خود در شهر خداوند قادر متعال می‌بينيم: او اورشليم را برای هميشه پايدار نگه خواهد داشت.",
    "9": "ای خدا، ما در داخل خانۀ تو، به رحمت و محبت تو می‌انديشيم.",
    "10": "تو مورد ستايش همۀ مردم هستی؛ آوازۀ تو به سراسر جهان رسيده است؛ تو با عدل و انصاف حكمرانی می‌كنی.",
    "11": "بسبب داوريهای عادلانۀ تو ساكنان اورشليم شادی می‌كنند و مردم يهودا به وجد می‌آيند.",
    "12": "ای قوم خدا، صهيون را طواف كنيد و برجهايش را بشماريد.",
    "13": "به حصار آن توجه كنيد و قلعه‌هايش را از نظر بگذرانيد. آن را خوب نگاه كنيد تا بتوانيد برای نسل آينده آن را تعريف كنيد و بگوييد:",
    "14": "«اين خدا، خدای ماست و تا به هنگام مرگ او ما را هدايت خواهد كرد.»"
  }
}