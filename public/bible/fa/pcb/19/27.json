{
  "bookNumber": 19,
  "book": "Psalms",
  "chapter": 27,
  "verses": {
    "1": "خداوند نور و نجات من است، از كه بترسم؟ خداوند حافظ جان من است از كه هراسان شوم؟",
    "2": "هنگامی كه بدكاران بر من هجوم آوردند تا مرا نابود كنند، لغزيدند و افتادند.",
    "3": "حتی اگر لشگری برضد من برخيزد، ترسی به دل راه نخواهم داد! اگر عليه من جنگ برپا كنند، به خدا توكل خواهم كرد و نخواهم ترسيد!",
    "4": "تنها خواهش من از خداوند اين است كه اجازه دهد تمام روزهای عمرم در حضور او زيست كنم و در خانهٔ او به او تفكر نمايم و جمال او را مشاهده كنم.",
    "5": "در روزهای سخت زندگی، او مرا در خانۀ خود پناه خواهد داد، مرا حفظ خواهد كرد و بر صخره‌ای بلند و مطمئن استوار خواهد ساخت.",
    "6": "آنگاه بر دشمنانی كه مرا احاطه كرده‌اند پيروز خواهم شد؛ با فرياد شادی در خيمۀ او قربانی‌ها تقديم خواهم نمود و برای خداوند سرود شكرگزاری خواهم خواند.",
    "7": "ای خداوند، فرياد مرا بشنو و رحمت فرموده، دعايم را اجابت كن.",
    "8": "تو گفته‌ای كه تو را بطلبيم، من نيز از ته دل می‌گويم كه ای خداوند تو را خواهم طلبيد.",
    "9": "خود را از من پنهان مكن؛ بر من خشمگين مشو و مرا از حضورت مران. تو مددكار من بوده‌ای، مرا طرد مكن؛ ای خدای نجات دهندۀ من، مرا ترک مگو!",
    "10": "حتی اگر پدر و مادرم مرا از خود برانند، خداوند مرا نزد خود خواهد پذيرفت.",
    "11": "ای خداوند، مرا به راه راست خود هدايت كن تا از گزند دشمن در امان باشم.",
    "12": "مرا به دست بدخواهانم نسپار، زيرا اين ظالمان می‌خواهند با شهادت دروغ خود، برضد من قيام كنند.",
    "13": "اگر مطمئن نبودم كه نيكويی خداوند را بار ديگر در اين دنيا می‌بينم، تابه حال از بين رفته بودم.",
    "14": "به خداوند اميدوار باش و بر او توكل كن. ايمان داشته باش و نااميد مشو."
  }
}