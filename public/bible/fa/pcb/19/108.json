{
  "bookNumber": 19,
  "book": "Psalms",
  "chapter": 108,
  "verses": {
    "1": "ای خدا، من روحيۀ خود را نباخته‌ام و اعتماد خود را از دست نداده‌ام. من سرود خواهم خواند و تو را ستايش خواهم كرد. ای جان من بيدار شو!",
    "2": "ای بربط و عود من بصدا درآييد تا سپيده دم را بيدار سازيم!",
    "3": "خداوندا، در ميان مردم تو را سپاس خواهم گفت و در ميان قومها تو را ستايش خواهم كرد،",
    "4": "زيرا رحمت تو بی‌نهايت عظيم است.",
    "5": "ای خدا، جلال و شكوه تو بالاتر از آسمانها قرار گيرد و عظمت تو بر تمام جهان آشكار شود.",
    "6": "ای خدايی كه ما را دوست داری، با قدرت خويش ما را نجات ده و دعای ما را اجابت فرما.",
    "7": "خدا در خانۀ مقدس خويش سخن گفته و فرموده است: «با پيروزی شهر شكيم و درۀ سوكوت را بين قوم خود تقسيم خواهم كرد.",
    "8": "جلعاد و منسی از آن من است؛ افرايم كلاه‌خود من و يهودا عصای سلطنت من است.",
    "9": "اما قوم موآب را مانند لگن برای شستشو بكار خواهم برد، بر قوم ادوم كفشم را خواهم انداخت و بر فلسطين فرياد بر خواهم آورد.»",
    "10": "كيست كه مرا برای گرفتن شهرهای حصاردار ادوم رهبری كند؟ ای خدا، تو ما را رهبری كن؛ بلی، تو كه اينک از ما روگردان شده‌ای، ما را رهبری كن!",
    "12": "تو ما را درجنگ با دشمن كمک كن، زيرا كمک انسان بی‌فايده است.",
    "13": "با كمک تو ای خدا، پيروز خواهيم شد، زيرا اين تويی كه دشمنان ما را شكست خواهی داد!"
  }
}