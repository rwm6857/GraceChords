{
  "bookNumber": 19,
  "book": "Psalms",
  "chapter": 62,
  "verses": {
    "1": "جان من تنها نزد خدا آرام می‌يابد، زيرا نجات من از جانب اوست.",
    "2": "او نجات دهنده و تنها صخرۀ پناهگاه من است؛ او قلعۀ محافظ من است، پس هرگز شكست نخواهم خورد.",
    "3": "ای آدميان، تا به كی هجوم می‌آوريد تا مرا كه همچون ديواری فرو ريخته‌ام از پای درآوريد؟",
    "4": "تنها فكرتان اين است كه مرا از اين مقامی كه دارم بزير اندازيد؛ شما دروغ را دوست داريد. بزبان خود مرا بركت می‌دهيد ولی در دلتان لعنتم می‌كنيد.",
    "5": "ای جان من، تنها نزد خدا آرام ياب، زيرا اميد من بر اوست.",
    "6": "او نجات دهنده و تنها صخرۀ پناهگاه من است؛ او قلعۀ محافظ من است، پس هرگز شكست نخواهم خورد.",
    "7": "نجات و عزت من از جانب خداست؛ قوت و پناهگاه من خداست.",
    "8": "ای مردم، همه وقت بر او توكل نماييد؛ دلهای خود را بحضور او بريزيد، زيرا خدا پناهگاه ماست.",
    "9": "همۀ انسانها در مقابل او ناچيزند؛ اشخاص سرشناس و افراد بی‌نام و نشان، همگی در ترازوی او بالا می‌روند، زيرا از باد هم سبكترند.",
    "10": "بر خشونت تكيه نكنيد و به كسب ثروت از راه دزدی دل خوش نكنيد، و هرگاه ثروتتان زياد شود دل بر آن نبنديد.",
    "11": "بيش از يک بار شنيده‌ام كه خداوند فرموده است: «قوت از آن من است.»",
    "12": "ای خداوند، رحمت نيز از آن توست، و تو هركس را بر اساس كارهايش پاداش خواهی داد."
  }
}