{
  "bookNumber": 19,
  "book": "Psalms",
  "chapter": 122,
  "verses": {
    "1": "هنگامی كه به من می‌گفتند: «بيا تا به خانۀ خداوند برويم» بسيار خوشحال می‌شدم!",
    "2": "و اينک اينجا در ميان دروازه‌های اورشليم ايستاده‌ايم!",
    "3": "اورشليم اينک بازسازی شده و بشكل شهری آراسته درآمده است.",
    "4": "قبايل اسرائيل به اورشليم می‌آيند تا طبق دستوری كه خداوند به ايشان داده است، او را سپاس گويند و پرستش كنند.",
    "5": "اين همان دروازه‌ای است كه پادشاهان اسرائيل می‌نشستند تا به شكايات مردم رسيدگی كنند.",
    "6": "برای برقراری صلح و سلامتی در اورشلم دعا كنيد! همۀ كسانی كه اين شهر را دوست دارند، كامياب باشند.",
    "7": "ای اورشليم، صلح و سلامتی در حصارهای تو و رفاه و آسايش در قصرهايت برقرار باد!",
    "8": "برای برقراری صلح در اورشليم دعا می‌كنم زيرا برادران و دوستانم در آنجا هستند.",
    "9": "ای اورشليم، بخاطر خانۀ خداوند، سعادت تو را خواهانم."
  }
}