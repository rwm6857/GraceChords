{
  "bookNumber": 19,
  "book": "Psalms",
  "chapter": 64,
  "verses": {
    "1": "ای خدا، به ناله‌های شكوه‌آميز من گوش كن و جانم را از دست دشمنان حفظ فرما.",
    "2": "در مقابل توطئۀ بدكاران كه فتنه برپا می‌كنند، از من محافظت كن.",
    "3": "آنها زبان خود را همچون شمشير، تيز كرده‌اند و بجای تير و كمان با سخنان تلخ مجهز شده‌اند تا در كمينگاه‌های خود به انسان بی‌گناه شبيخون زنند.",
    "5": "آنها يكديگر را در انجام دادن نقشه‌های شرورانهٔ خود تشويق می‌كنند. دربارۀ اينكه كجا دامهای خود را كار بگذارند با هم مشورت می‌نمايند، و می‌گويند: «هيچ كس نمی‌تواند اينها را ببيند.»",
    "6": "آنها نقشۀ شوم طرح می‌كنند و می‌گويند: «نقشۀ ما نقصی ندارد!» فكر و دل انسان چقدر حيله‌گر است!",
    "7": "اما خدا اين بدكاران را هدف تيرهايش قرار خواهد داد و آنها در يک چشم بهم زدن نقش زمين خواهند شد.",
    "8": "آری، آنها طعمۀ سخنان زشت خود خواهند شد. كسانی كه آنها را بينند با تمسخر سر خود را تكان خواهند داد.",
    "9": "ايشان خواهند ترسيد و در بارۀ كارهای خدا تفكر خواهند نمود و آنها را برای ديگران تعريف خواهند كرد.",
    "10": "نيكان در خداوند شادی كنند و بر او توكل نمايند؛ همۀ پاكدلان او را ستايش كنند!"
  }
}