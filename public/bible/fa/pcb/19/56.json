{
  "bookNumber": 19,
  "book": "Psalms",
  "chapter": 56,
  "verses": {
    "1": "ای خدا، بر من رحم فرما، زيرا مورد هجوم دشمنان قرار گرفته‌ام و مخالفانم هر روز عرصه را بر من تنگتر می‌كنند.",
    "2": "تمام روز دشمنانم بر من يورش می‌آورند. مخالفانم كه با من می‌جنگند بسيارند.",
    "3": "هنگامی كه بترسم، ای خداوند، بر تو توكل خواهم كرد.",
    "4": "وعده‌های خداوند را می‌ستايم و بر او توكل دارم، پس نخواهم ترسيد، انسان فانی به من چه می‌تواند كرد؟",
    "5": "دشمنانم تمام روز در فكر آزار من هستند و يک دم مرا راحت نمی‌گذارند.",
    "6": "آنها با هم جمع شده در كمين می‌نشينند و تمام حركات مرا زير نظر گرفته، قصد جانم را می‌كنند.",
    "7": "به هيچ وجه مگذار آنها جان سالم بدر برند. با خشم خود آنها را سرنگون كن.",
    "8": "تو از پريشانی من آگاهی؛ حساب اشكهايم را داری و آن را در دفترت ثبت كرده‌ای.",
    "9": "روزی كه تو را به كمک بخوانم، دشمنانم شكست خورده، خواهند گريخت. يقين دارم كه خداوند پشتيبان من است.",
    "10": "وعده‌های خداوند را می‌ستايم و بر او توكل دارم، پس نخواهم ترسيد. انسان به من چه می‌تواند كرد؟",
    "12": "ای خدا، نذرهای خود را ادا خواهم كرد و قربانی‌های تشكر را به درگاه تو تقديم خواهم نمود،",
    "13": "زيرا تو مرا از پرتگاه مرگ رهانيدی و نگذاشتی پايم بلغزد و نابود شوم تا بتوانم اكنون در نور حياتی كه در حضور توست راه روم."
  }
}