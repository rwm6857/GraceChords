{
  "bookNumber": 19,
  "book": "Psalms",
  "chapter": 80,
  "verses": {
    "1": "ای شبان اسرائيل، به صدای ما گوش ده! ای كه قبيلۀ يوسف را مانند گلۀ گوسفند رهبری می‌كنی، جلال و شكوه خود را بنمايان! ای خدايی كه برفراز فرشتگان جلوس فرموده‌ای، قدرت خود را بر قبايل افرايم، بنيامين و منسی آشكار ساز! بيا و ما را نجات ده!",
    "3": "ای خدا، ما را بسوی خود بازآور و به ما توجه فرما تا نجات يابيم.",
    "4": "ای خداوند قادر متعال، تا به كی بر قوم خود خشمگين خواهی بود و دعاهای آنها را اجابت نخواهی كرد؟",
    "5": "تو به ما غصه داده‌ای تا بجای نان بخوريم و كاسه‌ای پر از اشک تا بجای آب بنوشيم!",
    "6": "سرزمين ما را به ميدان جنگ قومها تبديل كرده‌ای و ما را مورد تمسخر دشمنان ساخته‌ای.",
    "7": "ای خداوند قادر متعال، ما را بسوی خود بازآور! بر ما نظر لطف بيانداز تا نجات يابيم.",
    "8": "ما را همچون يک درخت مو از مصر بيرون آوردی و در سرزمين كنعان نشاندی و تمام قومهای بت‌پرست را از آنجا بيرون راندی.",
    "9": "اطراف ما را از بيگانگان پاک كردی و ما ريشه دوانيده، سرزمين موعود را پر ساختيم.",
    "10": "سايۀ ما تمام كوه‌ها را پوشاند و شاخه‌های ما درختان سرو را فرا گرفت.",
    "11": "تمام سرزمين موعود را تا به دريای بزرگ و رود فرات در برگرفتيم.",
    "12": "اما اكنون ديوارهای ما را فرو ريخته‌ای؛ هر رهگذری دستش را دراز می‌كند و خوشه‌ای می‌كند! چرا، ای خدا، چرا؟",
    "13": "گرازهای جنگل، ما را پايمال می‌كنند و حيوانات وحشی، ما را می‌خورند.",
    "14": "ای خدای قادر متعال، روی خود را بسوی ما بازگردان و از آسمان بر اين درخت مو نظر كن و آن را نجات ده!",
    "15": "از اين نهالی كه با دست خود آن را نشانده‌ای، و از فرزندی كه بزرگش كرده‌ای، محافظت فرما،",
    "16": "زيرا دشمنان آن را مانند هيزم می‌سوزانند. خدايا، بر دشمنان غضب فرما و آنها را نابود كن.",
    "17": "از قومی كه برای خود برگزيده و چنين قوی ساخته‌ای، حمايت كن!",
    "18": "ما ديگر از تو روی گردان نخواهيم شد. ما را زنده نگاه‌دار تا نام تو را ستايش كنيم.",
    "19": "ای خداوند قادر متعال، ما را بسوی خود باز آور و به ما توجه فرما تا نجات يابيم."
  }
}