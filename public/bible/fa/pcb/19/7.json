{
  "bookNumber": 19,
  "book": "Psalms",
  "chapter": 7,
  "verses": {
    "1": "ای خداوند، خدای من، به تو پناه می‌آورم؛ مرا از دست تعقيب‌كنندگانم نجات ده،",
    "2": "وگرنه آنها همچون شير مرا می‌درند و تكه‌تكه می‌كنند بدون آنكه كسی بتواند به نجاتم بشتابد.",
    "3": "ای خداوند، خدای من، اگر به كسی ظلم كرده‌ام،",
    "4": "اگر خوبی را با بدی تلافی نموده‌ام و يا به ناحق دشمن خود را غارت كرده‌ام،",
    "5": "آنگاه بگذار دشمن مرا تعقيب نموده، به دام اندازد و زندگی‌ام را تباه سازد.",
    "6": "ای خداوند، برخيز و با غضبت در مقابل خشم دشمنانم بايست! ای خدای من، برخيز و عدالت را برقرار نما.",
    "7": "همۀ قوم‌ها را نزد خود جمع كن و از بالا بر ايشان داوری فرما.",
    "8": "ای خداوند كه داور همهٔ مردم هستی، پاكی و بی‌گناهی مرا ببين و حكم بده.",
    "9": "ای خدای عادل كه از افكار و دلهای ما با خبری، بديها را از بين ببر و نيكان را استوار ساز.",
    "10": "خدا سپر من است و از من محافظت می‌كند. او كسانی را كه دلشان پاک و راست است، نجات می‌بخشد.",
    "11": "خدا داور عادل است. او هر روز بر بدكاران خشمگين می‌شود.",
    "12": "اگر آنها بسوی خدا بازگشت نكنند، او شمشيرش را تيز خواهد كرد. خدا كمان خود را كشيده و آماده كرده است.",
    "13": "او سلاح‌های مرگبار و تيرهای آتشين خود را بدست گرفته است.",
    "14": "وجود اشخاص گناهكار پر از شرارت و ظلم است و اعمالشان نادرست.",
    "15": "آنها برای ديگران چاه می‌كنند، اما خود در آن می‌افتند",
    "16": "و در دام بدانديشی و ظلم خود گرفتار می‌شوند.",
    "17": "خداوند را بخاطر عدالتش می‌ستايم و در وصف او كه متعال است می‌سرايم."
  }
}