{
  "bookNumber": 19,
  "book": "Psalms",
  "chapter": 116,
  "verses": {
    "1": "خداوند را دوست می‌دارم زيرا ناله و فرياد مرا می‌شنود و به درخواست من گوش می‌دهد، پس تا آخر عمر، نزد او دعا خواهم كرد.",
    "3": "خطر مرگ بر من سايه افكنده بود و مايوس و غمگين بودم،",
    "4": "سپس نام خداوند را خواندم و فرياد زدم: «آه ای خداوند، مرا نجات بده!»",
    "5": "او چه خوب و مهربان است! آری، خدای ما رحيم است.",
    "6": "خداوند افراد ساده دل و فروتن را حفظ می‌كند. من با خطر روبرو بودم، ولی او مرا نجات داد.",
    "7": "ای جان من، آسوده باش، زيرا خداوند در حق من خوبی كرده است!",
    "8": "او مرا از مرگ نجات داد و اشكهايم را پاک كرد و نگذاشت پايم بلغزد،",
    "9": "تا بتوانم در اين دنيا در حضور خداوند زيست كنم.",
    "10": "در شدت پريشانی خود گفتم: «آنها دروغ می‌گويند، من هرگز از اين وضع خود نجات پيدا نخواهم كرد.» با اينحال ايمان خود را از دست ندادم.",
    "12": "اما اينک در برابر همۀ خوبيهايی كه خداوند برای من كرده است، چه می‌توانم به او بدهم؟",
    "13": "هديۀ نوشيدنی به حضور خداوند خواهم آورد تا از او تشكر نمايم كه مرا نجات داده است.",
    "14": "در حضور قوم او نذرهای خود را به خداوند ادا خواهم كرد.",
    "15": "جان‌های مقدسان خداوند نزد او عزيزند، پس او نخواهد گذاشت آنها از بين بروند.",
    "16": "ای خداوند، من بندۀ تو و پسر كنيز تو هستم. تو مرا از چنگ مرگ رها ساختی.",
    "17": "قربانی شكرگزاری را به حضورت تقديم می‌كنم و نام تو را گرامی می‌دارم.",
    "18": "در حضور تمام مردم اسرائيل و در خانۀ تو كه در اورشليم است، نذرهای خود را ادا خواهم نمود. خداوند را سپاس باد!"
  }
}