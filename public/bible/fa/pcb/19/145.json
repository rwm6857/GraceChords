{
  "bookNumber": 19,
  "book": "Psalms",
  "chapter": 145,
  "verses": {
    "1": "ای خدا، ای پادشاه من، تو را گرامی خواهم داشت و تا ابد ستايشت خواهم كرد!",
    "2": "هر روز تو را خواهم پرستيد و تا ابد نامت را سپاس خواهم گفت!",
    "3": "ای خداوند، تو بی‌نهايت عظيم هستی و درخور ستايشی؛ عظمت تو فوق قدرت درک انسانی است.",
    "4": "اعمال تو را مردم روی زمين نسل‌اندرنسل خواهند ستود و از كارهای تو تعريف خواهند كرد.",
    "5": "آنها از شكوه و عظمت تو سخن خواهند گفت و من دربارۀ كارهای عجيب و شگفت‌انگيزت سخن خواهم راند.",
    "6": "كارهای مقتدرانۀ تو ورد زبان آنها خواهد بود و من عظمت تو را بيان خواهم نمود.",
    "7": "آنها دربارۀ مهربانی بيحد تو سخن خواهند گفت و من عدالت تو را خواهم ستود.",
    "8": "خداوند بخشنده و مهربان است. او دير غضبناک می‌شود و بسيار رحيم است.",
    "9": "او به همه خوبی می‌كند و تمام كارهايش توأم با محبت است.",
    "10": "ای خداوند، همۀ مخلوقاتت تو را ستايش خواهند كرد و همۀ مقدسانت تو را سپاس خواهند گفت.",
    "11": "آنها از شكوه ملكوت تو تعريف خواهند كرد و از قدرت تو سخن خواهند گفت، بطوری كه همه متوجۀ عظمت كارهای تو و شكوه ملكوتت خواهند شد.",
    "13": "ملكوت تو جاودانی و سلطنتت بی‌زوال است!",
    "14": "خداوند همۀ كسانی را كه در زحمتند ياری می‌دهد و دست افتادگان را می‌گيرد و بر می‌خيزاند.",
    "15": "ای خداوند، چشمان همۀ موجودات زنده به تو دوخته شده است تا روزی آنها را به موقع به آنها برسانی.",
    "16": "دست پربركت خود را بسوی آنها دراز كن و نياز همگان را برآورده ساز.",
    "17": "خداوند در تمام كارهايش عادل و مهربان است.",
    "18": "خداوند به آنانی كه او را به راستی و صداقت طلب می‌كنند نزديک است.",
    "19": "خداوند آرزوی كسانی را كه او را گرامی می‌دارند برآورده می‌سازد و دعای آنها را شنيده، ايشان را نجات می‌بخشد.",
    "20": "خداوند دوستداران خويش را محفوظ می‌دارد، اما بدكاران را نابود می‌كند.",
    "21": "از دهان من هميشه شكرگزاری خداوند شنيده خواهد شد! باشد كه همۀ مخلوقات نام مقدس او را تا ابد سپاس گويند!"
  }
}