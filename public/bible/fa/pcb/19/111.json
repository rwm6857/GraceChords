{
  "bookNumber": 19,
  "book": "Psalms",
  "chapter": 111,
  "verses": {
    "1": "خداوند را با تمام دل خود در ميان قوم او ستايش خواهم كرد.",
    "2": "كارهای خداوند چه شگفت‌انگيزند! همۀ كسانی كه به آنها علاقمند هستند در باره‌شان می‌انديشند.",
    "3": "كارهای خداوند شكوهمند است و عدالتش جاودانی!",
    "4": "كارهای شگفت‌انگيز خداوند، فراموش نشدنی است! او رحيم و بخشنده است!",
    "5": "خداوند، روزی ترسندگان خود را می‌رساند، او هرگز عهد خود را از ياد نمی‌برد.",
    "6": "خداوند سرزمينهای قوم‌های بيگانه را به بنی‌اسرائيل بخشيد و به اين وسيله قدرتش را به قوم خود نشان داد.",
    "7": "هر كاری كه خداوند انجام می‌دهد، درست و منصفانه است. همۀ احكام او قابل اعتماد می‌باشند.",
    "8": "كارها و احكام خداوند تا ابد باقی می‌مانند، زيرا بر عدل و راستی بنا شده‌اند.",
    "9": "او با دادن فديه، قوم خود را آزاد كرده است و با آنها عهد ابدی بسته است. او مقدس و قدرتمند است.",
    "10": "انسان چگونه خردمند می‌شود؟ خداترسی نخستين گام در اين راه است. خداوند به همۀ كسانی كه دستوراتش را اجرا می‌كنند، خرد می‌بخشد. خداوند را تا ابد سپاس باد."
  }
}