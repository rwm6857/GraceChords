{
  "bookNumber": 19,
  "book": "Psalms",
  "chapter": 84,
  "verses": {
    "1": "ای خداوند قادر متعال، چه دلپذير است خانۀ تو!",
    "2": "دلم هوای صحنهای تو را كرده است! تمام وجودم مشتاق ملاقات توست، ای خدای زنده!",
    "3": "ای خداوند قادر متعال كه پادشاه من هستی! در كنار قربانگاههای خانهٔ تو، حتی گنجشگها نيز برای خود خانه يافته‌اند و پرستوها آشيانه ساخته‌اند تا بچه‌های خود را در آن بگذارند.",
    "4": "خوشابه حال آنانی كه در خانۀ تو ساكنند و پيوسته تو را حمد می‌گويند!",
    "5": "خوشابحال كسانی كه از تو قوت می‌يابند و از صميم قلب تو را پيروی می‌كنند.",
    "6": "وقتی آنان از بيابان خشک عبور كنند در آنجا چشمه‌ها بوجود خواهند آورد و باران رحمت و بركات بر آن زمين خواهد باريد.",
    "7": "آنان از قدرت به قدرت منتقل خواهند شد و سرانجام بر كوه صهيون در حضور تو، ای خدا خواهند ايستاد.",
    "8": "ای خداوند قادر متعال، دعای مرا اجابت فرما! ای خدای يعقوب، تقاضای مرا بشنو!",
    "9": "ای خدايی كه سپر ما هستی، بر پادشاه برگزيدهٔ خود نظر لطف بيافكن.",
    "10": "يک روز در صحنهای خانۀ تو بودن بهتر است از هزار سال در هر جای ديگر در اين دنيا! نوكری در خانۀ تو را بيشتر می‌پسندم تا اربابی در قصرهای شروران.",
    "11": "زيرا تو ای خداوند، نور ما هستی! تو حافظ و نگهدارندۀ ما هستی! تو به ما فيض و جلال خواهی داد و هيچ چيز نيكو را منع نخواهی كرد از آنانی كه به راستی عمل می‌كنند.",
    "12": "ای خداوند قادر متعال، خوشابه حال كسی كه بر تو توكل دارد!"
  }
}