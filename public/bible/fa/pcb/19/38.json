{
  "bookNumber": 19,
  "book": "Psalms",
  "chapter": 38,
  "verses": {
    "1": "ای خداوند، هنگامی كه غضبناک و خشمگين هستی مرا تنبيه نكن.",
    "2": "تيرهای تو در بدنم فرو رفته و از ضرب دست تو به خاک افتاده‌ام.",
    "3": "در اثر خشم تو جای سالمی در بدنم نمانده؛ بسبب گناهم استخوانهايم درهم كوبيده شده‌اند.",
    "4": "زيرا گناهانم از سرم گذشته‌اند و همچون باری گران بر من سنگينی می‌كنند.",
    "5": "بسبب حماقتم، زخمهايم متعفن و چركين شده‌اند.",
    "6": "به خود می‌پيچم و بكلی خميده شده‌ام. تمام روز می‌نالم و به اينسو و آنسو می‌روم.",
    "7": "از شدت تب می‌سوزم و جای سالمی در بدنم نمانده است.",
    "8": "تاب تحمل خود را از دست داده‌ام و بكلی از پای افتاده‌ام؛ غم، دلم را گرفته و از شدت درد می‌نالم.",
    "9": "خداوندا، تمام آرزوهايم را می‌دانی؛ آه و نالۀ من از تو پوشيده نيست.",
    "10": "قلب من بشدت می‌تپد، قوتم از بين رفته و چشمانم كم نور شده است.",
    "11": "دوستان و رفقايم بسبب اين بلايی كه بر من عارض شده، از من فاصله می‌گيرند و همسايگانم از من دوری می‌كنند.",
    "12": "آنانی كه قصد جانم را دارند، برايم دام می‌گذارند و كسانی كه در صدد آزارم هستند، به مرگ تهديدم می‌كنند و تمام روز عليه من نقشه می‌كشند.",
    "13": "من همچون شخص كری هستم كه نمی‌تواند بشنود، مانند شخص لالی هستم كه نمی‌تواند سخن بگويد.",
    "14": "مثل كسی هستم كه بسبب كری قادر نيست پاسخ دهد.",
    "15": "ای خداوند، اميدوارم و يقين دارم كه تو به من پاسخ خواهی داد.",
    "16": "نگذار دشمنانم به ناكامی من بخندند و وقتی می‌افتم خود را برتر از من بدانند.",
    "17": "نزديک است از پای درآيم؛ اين بيماری، دايم مرا عذاب می‌دهد.",
    "18": "من به گناهانم اعتراف می‌كنم و از كردار خود غمگين و پشيمانم.",
    "19": "دشمنانم سالم و نيرومند هستند؛ كسانی كه از من نفرت دارند بسيارند.",
    "20": "آنها خوبی مرا با بدی پاسخ می‌دهند؛ با من مخالفت می‌ورزند زيرا من كوشش می‌كنم كار نيک انجام دهم.",
    "21": "خداوندا، مرا تنها نگذار؛ ای خدای من، از من دور مباش.",
    "22": "ای خداوند، تو نجات دهندۀ من هستی، به كمكم بشتاب!"
  }
}