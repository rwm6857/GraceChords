{
  "bookNumber": 19,
  "book": "Psalms",
  "chapter": 19,
  "verses": {
    "1": "آسمان از شكوه و عظمت خدا حكايت می‌كند و صنعت دستهای او را نشان می‌دهد.",
    "2": "روز و شب حكمت خدا را اعلام می‌نمايند؛",
    "3": "و بی‌آنكه سخنی بگويند، ساكت و خاموش پيام خود را به سراسر جهان می‌رسانند.",
    "5": "آفتاب هر صبح از خانه‌ای كه خدا برايش در آسمان قرار داده است مانند تازه دامادی خوشحال و مانند قهرمانی كه مشتاقانه منتظر دويدن در ميدان است، بيرون می‌آيد.",
    "6": "از يک سوی آسمان به سوی ديگر می‌شتابد، و حرارتش همه جا را فرا می‌گيرد.",
    "7": "احكام خداوند كامل است و جان را تازه می‌سازد، كلام خداوند قابل اعتماد است و به ساده‌دلان حكمت می‌بخشد.",
    "8": "فرامين خداوند راست است و دل را شاد می‌سازد، اوامر خداوند پاک است و بصيرت می‌بخشد.",
    "9": "قوانين خداوند قابل احترام و نيكوست و تا ابد برقرار می‌ماند. احكام خداوند تماما حق و عدل است،",
    "10": "از طلای ناب مرغوب‌تر و از عسل خالص شيرينتر.",
    "11": "احكام تو بنده‌ات را آگاه و هوشيار می‌سازد و هر كه آنها را بجا آورد، پاداش عظيمی خواهد يافت.",
    "12": "كيست كه بتواند به گناهان نهان خود پی ببرد؟ خداوندا، تو مرا از چنين گناهان پاک ساز!",
    "13": "و نيز مرا از گناهان عمدی بازدار و نگذار بر من مسلط شوند. آنگاه خواهم توانست از شر گناه آزاد شده، بی‌عيب باشم.",
    "14": "ای خداوند، ای پناهگاه و نجات دهندۀ من، سخنان و افكارم موردپسند تو باشند."
  }
}