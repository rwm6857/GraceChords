{
  "bookNumber": 19,
  "book": "Psalms",
  "chapter": 16,
  "verses": {
    "1": "ای خدا، از من محافظت فرما، زيرا كه به تو پناه آورده‌ام.",
    "2": "به خداوند گفتم: «تو خداوند من هستی وجز تو هيچ چيز مرا خوشبخت نمی‌كند.»",
    "3": "بزرگان واقعی دنيا كسانی هستند كه به تو ايمان دارند، و ايشان مايهٔ شادی من می‌باشند.",
    "4": "آنان كه بدنبال خدايان ديگر می‌روند دچار دردهای زيادی خواهند شد. من برای اين خدايان قربانی نخواهم كرد و حتی نام آنها را بر زبان نخواهم آورد.",
    "5": "ای خداوند، تو همه چيز من هستی! تو مال و ثروت من هستی! زندگی من در دستهای تو است.",
    "6": "آنچه به من بخشيده‌ای، عالی است و من از آن لذت می‌برم.",
    "7": "خداوند را شكر می‌كنم كه مرا راهنمايی می‌كند و حتی شب هنگام نيز مرا تعليم می‌دهد.",
    "8": "خداوند هميشه با من است! او در كنار من است و هيچ چيز نمی‌تواند مرا بلرزاند.",
    "9": "پس من در امان خواهم ماند و قلب و وجودم از شادی لبريز خواهد شد؛",
    "10": "زيرا تو مرا در چنگال مرگ رها نخواهی كرد و كسی را كه دوستش داری نخواهی گذاشت از بين برود.",
    "11": "تو راه حيات را به من نشان خواهی داد. حضور تو مرا از شادی لبريز می‌كند و بودن در كنار تو به من لذتی جاودانی می‌بخشد."
  }
}