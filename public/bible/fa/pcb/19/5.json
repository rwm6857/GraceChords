{
  "bookNumber": 19,
  "book": "Psalms",
  "chapter": 5,
  "verses": {
    "1": "ای خداوند، به سخنان من گوش بده و به نالهٔ من توجه فرما.",
    "2": "ای پادشاه و ای خدای من، به فريادم برس، زيرا من فقط نزد تو دعا می‌كنم.",
    "3": "ای خداوند، صبحگاهان به پيشگاه تو دعا می‌كنم و تو صدای مرا می‌شنوی، پس من انتظار خواهم كشيد تا جواب مرا بدهی.",
    "4": "تو خدايی نيستی كه گناه را دوست بداری و شرارت را تحمل كنی.",
    "5": "تو تحمل ديدن متكبران را نداری و از همۀ بدكاران نفرت داری.",
    "6": "ای خداوند، تو از قاتلان و حيله‌گران بيزاری و دروغگويان را هلاک می‌كنی.",
    "7": "اما من در پناه رحمت عظيم تو به خانۀ مقدست داخل خواهم شد و با ترس و احترام، تو را عبادت خواهم كرد.",
    "8": "ای خداوند عادل، راه خود را به من نشان ده و مرا هدايت نما تا دشمنانم نتوانند بر من چيره شوند.",
    "9": "دهان ايشان لبريز از دروغ است و دلشان مملو از شرارت. حرفهايشان پر از تملق و فريب است و به مرگ منتهی می‌شود.",
    "10": "ای خدا، تو آنها را محكوم كن و بگذار خود در دامهايشان گرفتار شوند! آنها را دور بينداز، زيرا گناهان زيادی مرتكب شده‌اند و برضد تو برخاسته‌اند.",
    "11": "اما بگذار همۀ كسانی كه به تو پناه می‌آورند، خوشحال شوند و هميشه با شادی سرود بخوانند. از كسانی كه تو را دوست دارند محافظت نما تا آنها در پناه تو شادمان باشند.",
    "12": "تو ای خداوند، درستكاران را بركت می‌دهی و ايشان را با سپر محبت خود محافظت می‌نمايی."
  }
}