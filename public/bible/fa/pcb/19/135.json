{
  "bookNumber": 19,
  "book": "Psalms",
  "chapter": 135,
  "verses": {
    "1": "هللوياه! خداوند را ستايش كنيد! ای خدمتگزاران خداوند، او را نيايش كنيد!",
    "2": "ای كسانی كه در صحن خانۀ خداوند می‌ايستيد، او را پرستش نماييد!",
    "3": "خداوند را شكر كنيد، زيرا او نيكوست. نام خداوند را بسراييد، زيرا نام او دلپسند است.",
    "4": "خداوند بنی‌اسرائيل را برگزيد تا قوم خاص او باشند.",
    "5": "می‌دانم كه خداوند بزرگ است و از جميع خدايان برتر!",
    "6": "او هر آنچه كه بخواهد، در آسمان و زمين و حتی اعماق دريا، انجام می‌دهد.",
    "7": "ابرها را از جاهای دور دست زمين بر می‌آورد، رعد و برق و باد و باران ايجاد می‌كند.",
    "8": "خداوند پسران ارشد مصريها را كشت و نخست‌زاده‌های حيواناتشان را هلاک كرد.",
    "9": "در مقابل چشمان فرعون و اهالی مصر معجزات و علامات عظيم انجام داد.",
    "10": "ممالک بزرگ را مجازات كرد و پادشاهان مقتدر را از بين برد.",
    "11": "سيحون، پادشاه اموريان و عوج، پادشاه باشان و همۀ پادشاهان كنعان را كشت و سرزمين آنها را به بنی‌اسرائيل داد.",
    "13": "ای خداوند، نام تو تا ابد باقی است! همهٔ نسل‌ها تو را به ياد خواهند آورد.",
    "14": "تو قوم خود را داوری خواهی نمود و بر بندگان خود رحم خواهی كرد.",
    "15": "خدايان قومهای ديگر، بتهای ساخته شده از طلا و نقره هستند.",
    "16": "دهان دارند، ولی سخن نمی‌گويند؛ چشم دارند، اما نمی‌بينند؛ گوش دارند، ولی نمی‌شنوند؛ حتی قادر نيستند نفس بكشند!",
    "18": "سازندگان و پرستندگان بتها نيز مانند آنها بدون شعورند.",
    "19": "ای بنی‌اسرائيل، خداوند را ستايش كنيد! ای كاهنان، ای خاندان هارون، خداوند را ستايش كنيد!",
    "20": "ای لاويان، خداوند را ستايش كنيد! ای خداشناسان، او را ستايش كنيد!",
    "21": "ای مردم اورشليم، خداوند را ستايش كنيد، زيرا او در اورشليم ساكن است! خداوند را ستايش كنيد!"
  }
}