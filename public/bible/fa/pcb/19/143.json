{
  "bookNumber": 19,
  "book": "Psalms",
  "chapter": 143,
  "verses": {
    "1": "ای خداوند، دعای مرا بشنو و به التماس من گوش بده! تو عادل و امين هستی، پس دعايم را اجابت فرما.",
    "2": "بندۀ خود را محاكمه نكن، زيرا هيچكس در نزد تو عادل و بی‌گناه نيست.",
    "3": "دشمن مرا از پای درآورده و به زمين كوبيده است! روزگارم را آنچنان سياه كرده كه مرگ را در چند قدمی خود می‌بينم!",
    "4": "روحيۀ خود را بكلی باخته‌ام و از ترس نزديک است قالب تهی كنم.",
    "5": "گذشتۀ خود را به ياد می‌آورم و به كارهايی كه تو ای خدا، برای من انجام داده‌ای می‌انديشم.",
    "6": "دستهای خود را بسوی تو دراز می‌كنم. جان من همچون زمين خشک، تشنه و طالب توست!",
    "7": "ای خداوند، دعای مرا هرچه زودتر اجابت فرما، زيرا نوميد و مأيوسم. روی خود را از من بر نگردان، مبادا بميرم.",
    "8": "هر روز صبح رحمت خود را به من بنمايان، زيرا بر تو توكل دارم. راهی را كه بايد بپيمايم به من نشان ده، زيرا از صميم قلب به حضور تو دعا می‌كنم.",
    "9": "ای خداوند، مرا از دست دشمنانم برهان، زيرا به تو پناه آورده‌ام.",
    "10": "مرا تعليم ده تا ارادۀ تو را بجا آورم، زيرا تو خدای من هستی. باشد كه روح مهربان تو مرا به راه راست هدايت نمايد.",
    "11": "ای خداوند عادل، بخاطر نام خود جانم را حفظ كن.",
    "12": "بر من رحمت فرما و همۀ دشمنان و مخالفانم را نابود كن، زيرا من خدمتگزار تو هستم."
  }
}