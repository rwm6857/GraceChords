{
  "bookNumber": 19,
  "book": "Psalms",
  "chapter": 58,
  "verses": {
    "1": "ای قضات، شما كه دم از انصاف می‌زنيد، چرا خود عادلانه قضاوت نمی‌كنيد؟",
    "2": "شما در فكر خود نقشه‌های پليد می‌كشيد و در سرزمين خود مرتكب ظلم و جنايت می‌شويد.",
    "3": "اشخاص بدكار در تمام زندگی خود منحرف هستند؛ از روز تولد لب به دروغ می‌گشايند.",
    "4": "زهری كشنده چون زهر مار دارند و مانند افعی كر، گوش خود را می‌بندند تا آواز افسونگران را نشنوند، هرچند افسونگران با مهارت افسون كنند.",
    "6": "ای خدا، دندانهای اين مردم درنده‌خو را بشكن.",
    "7": "بگذار آنها همچون آبی كه ريخته می‌شود، نيست و نابود گردند و وقتی تير می‌اندازند، تيرشان به هدر رود.",
    "8": "بگذار همچون حلزون به گل فرو روند و محو شوند و مانند بچه‌ای كه مرده بدنيا آمده، نور آفتاب را نبينند.",
    "9": "باشد كه آتش خشم تو، ای خداوند بر آنها افروخته شود و پيش از اينكه بخود بيايند، پير و جوان مانند خار و خاشاک بسوزند.",
    "10": "نيكوكاران وقتی مجازات بدكاران را ببينند، شادخاطر خواهند شد؛ آنها از ميان جويبار خون اجساد بدكاران عبور خواهند كرد.",
    "11": "مردم خواهند گفت: «براستی نيكان پاداش می‌گيرند؛ واقعاً خدايی هست كه در جهان داوری می‌كند.»"
  }
}