{
  "bookNumber": 19,
  "book": "Psalms",
  "chapter": 45,
  "verses": {
    "1": "در حاليكه اين سرود را برای پادشاه می‌سرايم، كلماتی زيبا فكرم را پر می‌سازند. همچون قلمی در دست شاعری توانا، زبانم آماده سرودن است.",
    "2": "تو از همۀ انسانها زيباتری؛ از لبانت نعمت و فيض می‌چكد. خداوند تو را تا ابد متبارک ساخته است.",
    "3": "ای پادشاه مقتدر، شمشير جلال و جبروتت را بر كمر خويش ببند و شكوهمندانه بر اسب خويش سوار شو تا از حقيقت و عدالت و تواضع دفاع كنی! قدرتت پيروزی بزرگی را نصيب تو می‌گرداند.",
    "5": "تيرهای تيز تو به قلب دشمنانت فرو می‌روند؛ و قومها در برابر تو سقوط می‌كنند.",
    "6": "خداوند تخت فرمانروايی تو را جاودانی كرده است. تو با عدل و انصاف سلطنت می‌كنی؛",
    "7": "عدالت را دوست داری و از شرارت بيزاری؛ بنابراين خدايت تو را برگزيده و تو را بيش از هركس ديگر شاد گردانيده است.",
    "8": "همۀ رختهايت به بوی خوش مر و عود و سليخه آميخته است؛ در كاخ عاج تو، نوای موسيقی گوشهايت را نوازش می‌دهد.",
    "9": "نديمه های دربارت، شاهزادگانند؛ در دست راست تو، ملكه مزين به طلای خالص، ايستاده است.",
    "10": "ای دختر، به نصيحت من گوش كن. قوم و خويش و زادگاه خود را فراموش كن تا پادشاه شيفتۀ زيبايی تو شود. او را اطاعت كن، زيرا سَروَر توست.",
    "12": "اهالی سرزمين صور با هدايا نزد تو خواهند آمد وثروتمندان قوم تو طالب رضامندی تو خواهند بود.",
    "13": "عروسِ پادشاه را نگاه كنيد! او در درون كاخش چه زيباست! لباس‌هايش زربفت می‌باشد.",
    "14": "او را با لباس نقشدارش نزد پادشاه می‌آورند؛ نديمه‌هايش نيز از پی او می‌آيند.",
    "15": "آنان با خوشی و شادمانی به درون كاخ پادشاه هدايت می‌شوند.",
    "16": "ای پادشاه، تو صاحب پسران بسيار خواهی شد و آنها نيز مانند اجدادت تاج شاهی را بر سر خواهند نهاد، و تو ايشان را در سراسر جهان به حكمرانی خواهی گماشت.",
    "17": "نام تو را در تمام نسل‌ها شهرت خواهم داد، و همۀ مردم تا ابد سپاسگزار تو خواهند بود."
  }
}