{
  "bookNumber": 19,
  "book": "Psalms",
  "chapter": 66,
  "verses": {
    "1": "ای همۀ مردم روی زمين، برای خدا فرياد شادی سر دهيد!",
    "2": "نام پرشكوه او را با سرود بستاييد و عظمت او را بيان كنيد!",
    "3": "به خدا گوييد: «چه حيرت‌انگيز است كارهای تو! قدرت تو دشمنانت را از پای درخواهد آورد.",
    "4": "تمام مردم جهان تو را پرستش خواهند كرد، تو را خواهند ستود و به نام تو سرود خواهند خواند.»",
    "5": "بياييد كارهای خدا را مشاهده كنيد؛ ببينيد چه كارهای شگفت‌انگيز برای انسانها انجام داده است.",
    "6": "او دريا را به خشكی تبديل كرد و اجداد ما با پای پياده از ميان آن عبور نمودند. ايشان بسبب اين كار خدا شاديها كردند.",
    "7": "خداوند تا ابد با قدرت حكمرانی می‌كند و رفتار همۀ قومها را زير نظر دارد. پس ای مردم سركش، برضد او قيام نكنيد.",
    "8": "ای قومها، خدای ما را ستايش كنيد! بگذاريد آواز ستايش شما شنيده شود.",
    "9": "او زندگی ما را از خطر می‌رهاند و نمی‌گذارد پاهايمان بلغزد.",
    "10": "ای خدا، تو ما را امتحان كرده‌ای؛ مانند نقره‌ای كه در كوره می‌گذارند تا پاک شود، ما را پاک نموده‌ای.",
    "11": "ما را در دام گرفتار ساختی و بارهای سنگين بر دوش ما نهادی.",
    "12": "دشمنان ما را بر ما مسلط گرداندی و گذاشتی از آب و آتش عبور كنيم، اما سرانجام ما را به مكانی آوردی كه در آن وفور نعمت است.",
    "13": "قربانی‌های سوختنی به خانهٔ تو خواهم آورد تا نذرهای خود را ادا نمايم.",
    "14": "بلی، هنگامی كه در زحمت بودم نذر كردم و اينک آن را ادا خواهم كرد.",
    "15": "گوسفند قربانی خواهم كرد و گوساله و بز تقديم خواهم نمود و آنها را بر قربانگاه خواهم سوزاند تا بوی خوب آنها بسوی تو زبانه كشد.",
    "16": "ای همۀ خداترسان، بياييد و بشنويد تا به شما بگويم كه خداوند برای من چه كرده است.",
    "17": "فرياد برآوردم و از او كمک خواستم و او را ستايش نمودم.",
    "18": "اگر گناه را در دل خود نگه می‌داشتم، خداوند دعايم را نمی‌شنيد.",
    "19": "اما او به دعای من توجه نموده و آن را مستجاب كرده است!",
    "20": "سپاس بر خدايی كه دعای مرا بی‌جواب نگذاشته و رحمت خود را از من دريغ نكرده است."
  }
}