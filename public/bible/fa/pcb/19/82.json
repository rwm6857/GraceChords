{
  "bookNumber": 19,
  "book": "Psalms",
  "chapter": 82,
  "verses": {
    "1": "خدا در دادگاه آسمانی ايستاده است تا قضات را به پای ميز محاكمه بكشاند.",
    "2": "او به قضات اين جهان می‌گويد: «تا به كی با بی‌انصافی قضاوت خواهيد كرد؟ تا به كی از مجرمين جانبداری خواهيد نمود؟",
    "3": "از حقوق بيچارگان و يتيمان دفاع كنيد؛ به داد مظلومان و فقيران برسيد.",
    "4": "ستمديدگان و درماندگان را از چنگ ظالمان برهانيد.",
    "5": "اما شما به حماقت رفتار می‌نماييد و در جهل و تاريكی زندگی می‌كنيد، به همين جهت اساس اجتماع متزلزل است.",
    "6": "من شما را «خدايان» خواندم و لقب «فرزندان خدای متعال» را به شما دادم.",
    "7": "اما شما مانند هر انسان ديگر خواهيد مرد و همچون ساير رهبران خواهيد افتاد.»",
    "8": "ای خدا، برخيز و بر جهان داوری كن! زيرا تو همۀ قومها را به تصرف در خواهی آورد."
  }
}