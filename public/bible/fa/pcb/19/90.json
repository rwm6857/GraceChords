{
  "bookNumber": 19,
  "book": "Psalms",
  "chapter": 90,
  "verses": {
    "1": "ای خداوند، تو هميشه پناهگاه ما بوده‌ای.",
    "2": "قبل از آنكه دنيا را بيافرينی و كوهها را بوجود آوری، تو بوده‌ای. تورا ابتداء و انتهايی نيست.",
    "3": "انسان را به خاک برمی‌گردانی و می‌گويی: «ای خاكيان، به خاک تبديل شويد!»",
    "4": "هزار سال در نظر تو چون يک روز، بلكه چون يک ساعت است.",
    "5": "تو انسان را چون سيلاب از جای بر می‌كنی و می‌بری. زندگی او خوابی بيش نيست. او مانند گياهی است كه صبح می‌رويد و می‌شكفد ولی عصر پژمرده و خشک می‌شود.",
    "7": "بر اثر غضب تو ما رو به نابودی می‌رويم و خشم تو ما را پريشان و بی‌قرار ساخته است.",
    "8": "گناهان ما را در برابر چشمان خود گذاشته‌ای و هيچ خطای ما از ديد تو پنهان نيست.",
    "9": "روزهای زندگی ما بر اثر خشم تو كوتاه شده است و عمر خود را مثل يک خواب می‌گذرانيم.",
    "10": "عمر ما هفتاد سال است و اگر قوی باشيم، شايد به هشتاد سال برسد. ولی در طول اين مدت چيزی جز درد و رنج نصيب ما نمی‌شود. هر آن ممكن است عمرمان بسرآيد و به عالم ديگر پرواز كنيم.",
    "11": "خداوندا، كيست كه بداند شدت خشم تو چقدر است؟ كدام يک از ما چنان كه بايد و شايد از تو می‌ترسد؟",
    "12": "به ما ياد بده كه بدانيم عمر ما چه زودگذر است تا در اين عمر كوتاه با خردمندی زندگی كنيم.",
    "13": "ای خداوند، تا به كی بر ما خشمگين خواهی بود. از خشم خود برگرد و بر بندگان خود رحم كن.",
    "14": "صبحگاهان ما را از رحمت خود بهره‌مند گردان تا در تمام عمر خود شادمان باشيم.",
    "15": "به اندازۀ سالهايی كه ما را ذليل و خوار ساخته‌ای، ما را شاد و سرافراز گردان.",
    "16": "بگذار ما بندگانت بار ديگر اعمال شگفت‌انگيز تو را مشاهده كنيم. عظمت خود را بر فرزندانمان نمايان ساز.",
    "17": "خداوندا، ما را مورد لطف خود قرار بده و در تمام كارهايمان ما را بركت عطا فرما، بلی، در تمام كارهايمان ما را بركت عطا فرما!"
  }
}