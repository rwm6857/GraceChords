{
  "bookNumber": 19,
  "book": "Psalms",
  "chapter": 96,
  "verses": {
    "1": "سرودی تازه در وصف خداوند بخوانيد. ای همۀ مردم دنيا در وصف خداوند سرود بخوانيد.",
    "2": "برای خداوند سرود بخوانيد و نام او را حمد گوييد. هر روز به مردم بشارت دهيد كه خداوند نجات می‌بخشد.",
    "3": "در ميان قومها عظمت او را ذكر نماييد و كارهای شگفت‌انگيز او را برای همه تعريف كنيد.",
    "4": "خداوند بزرگ است و سزاوار ستايش! او برتر از همۀ خدايان است.",
    "5": "زيرا خدايان قومهای ديگر بت‌ها می‌باشند اما خداوند ما، آفرينندۀ آسمانهاست.",
    "6": "حضور خداوند پرشكوه و پرعظمت است و خانۀ او به قوت و جلال آراسته است.",
    "7": "ای قومهای روی زمين، خداوند را ستايش كنيد؛ عظمت و توانايی خداوند را ستايش كنيد.",
    "8": "نام پرشكوه خداوند را ستايش كنيد و با هدايای خود به خانۀ او بياييد.",
    "9": "خداوند را در لباس تقوی و پرهيزكاری بپرستيد. ای همه مردم روی زمين، از حضور وی بلرزيد.",
    "10": "به همۀ قومها گوييد «خداوند سلطنت می‌كند!» جهان پايدار است و تكان نخواهد خورد. خداوند قومها را با انصاف داوری خواهد كرد.",
    "11": "آسمان و زمين شادی كنند و دريا و موجودات آن به جوش و خروش آيند.",
    "12": "مزرعه‌ها و هر آنچه كه در آنهاست شادمان شوند و درختان جنگل شادی كنند.",
    "13": "زيرا خداوند برای داوری جهان می‌آيد. او همۀ قومها را با عدل و انصاف داوری خواهد كرد."
  }
}