{
  "bookNumber": 19,
  "book": "Psalms",
  "chapter": 30,
  "verses": {
    "1": "خداوندا، تو را ستايش می‌كنم، زيرا مرا نجات دادی و نگذاشتی دشمنانم به من بخندند.",
    "2": "ای خداوند، ای خدای من، وقتی نزد تو فرياد برآوردم و كمک طلبيدم، مرا شفا دادی.",
    "3": "مرا از لب گور برگرداندی و از چنگال مرگ نجاتم دادی تا نميرم.",
    "4": "ای عزيزان خداوند، او را ستايش كنيد! نام مقدس خداوند را بستاييد،",
    "5": "زيرا غضب او لحظه‌ای است، اما رحمت و محبت او دايمی! اگر تمام شب نيز اشک بريزيم، صبحگاهان باز شادی آغاز می‌شود.",
    "6": "هنگامی كه خوشحال و كامياب بودم، به خود گفتم هرگز شكست نخواهم خورد.",
    "7": "فكر كردم مانند كوه هميشه پابرجا و پايدار خواهم بود. اما همين كه تو، ای خداوند، روی خود را از من برگرداندی، ترسان و پريشان شدم.",
    "8": "ای خداوند، در پيشگاه تو ناليدم و التماس‌كنان گفتم:",
    "9": "«نابودی من برای تو چه فايده‌ای دارد؟ اگر بميرم و زير خاک بروم، آيا غبار خاک من، تو را خواهد ستود؟ آيا جسد خاک شدۀ من از وفاداری و صداقت تو تعريف خواهد كرد؟",
    "10": "خداوندا، دعايم رابشنو و بر من رحم كن! ای خداوند، مددكار من باش!»",
    "11": "خدايا، تو ماتم مرا به شادی و رقص تبديل كرده‌ای! تو رخت عزا را از تنم در آوردی و لباس جشن و شادی به من پوشاندی.",
    "12": "بنابراين سكوت نخواهم كرد و با تمام وجود در وصف تو سرود خواهم خواند. ای خداوند، ای خدای من، تا به ابد تو را سپاس خواهم گفت!"
  }
}