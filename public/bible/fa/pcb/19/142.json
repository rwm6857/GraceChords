{
  "bookNumber": 19,
  "book": "Psalms",
  "chapter": 142,
  "verses": {
    "1": "با صدای بلند نزد خداوند فرياد می‌زنم و درخواست كمک می‌نمايم.",
    "2": "تمام شكايات خود را به حضور او می‌آورم و مشكلات خود را برای او بازگو می‌كنم.",
    "3": "وقتی جانم به لب می‌رسد او به كمكم می‌شتابد و راهی پيش پايم می‌نهد. دشمنانم بر سر راه من دام می‌گذارند.",
    "4": "به اطراف خود نگاه می‌كنم و می‌بينم كسی نيست كه مرا كمک كند. پناهی ندارم و كسی به فكر من نيست.",
    "5": "ای خداوند، تنها نزد تو فرياد برمی‌آورم و از تو ياری می‌جويم. در اين دنيا، يگانه پناهگاه من تو هستی. تنها تو می‌توانی جانم را در امان بداری. در زندگی، تنها تو را آرزو دارم.",
    "6": "فريادم را بشنو، زيرا بسيار درمانده هستم. مرا از دست دشمنانم برهان، زيرا آنها بسيار قويتر از من هستند.",
    "7": "مرا از اين پريشانی و اسارت آزاد كن، تا تو را بسبب خوبيهايی كه برايم كرده‌ای در جمع نيكان ستايش كنم."
  }
}