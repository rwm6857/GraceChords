{
  "bookNumber": 19,
  "book": "Psalms",
  "chapter": 33,
  "verses": {
    "1": "ای نيكان، خداوند را با سرودی شاد ستايش كنيد! خداوند را ستودن زيبندهٔ نيكان است.",
    "2": "خداوند را با بربط بپرستيد و با عود ده تار برای او سرود بخوانيد!",
    "3": "سرودهای تازه برای خداوند بسراييد، نيكو بنوازيد و با صدای بلند بخوانيد.",
    "4": "زيرا كلام خداوند راست و درست است و او در تمام كارهايش امين و وفادار است.",
    "5": "او عدل و انصاف را دوست دارد. دنيا از رحمت خداوند پر است.",
    "6": "به فرمان خداوند آسمانها بوجود آمد؛ او دستور داد و خورشيد و ماه و ستارگان آفريده شدند.",
    "7": "او آبهای درياها را در يک جا جمع كرد و آبهای عميق را در مخزنها ريخت.",
    "8": "ای همۀ مردم روی زمين، خداوند را حرمت بداريد و در برابر او سر تعظيم فرود آوريد! زيرا او دستور داد و دنيا آفريده شد؛ او امر فرمود و عالم هستی بوجود آمد.",
    "9": "خداوند تصميمات قومها را بی‌اثر می‌كند و نقشه‌های قومهای جهان را نقش برآب می‌سازد.",
    "11": "اما تصميم خداوند قطعی است و نقشه‌های او تا ابد پايدار است.",
    "12": "خوشابحال قومی كه خداوند، خدای ايشان است! خوشابحال مردمی كه خداوند، ايشان را برای خود برگزيده است!",
    "13": "خداوند از آسمان نگاه می‌كند و همۀ انسانها را می‌بيند؛",
    "14": "او از محل سكونت خود، تمام ساكنان جهان را زير نظر دارد.",
    "15": "او كه آفرينندۀ دلهاست، خوب می‌داند كه در دل و انديشهٔ انسان چه می‌گذرد.",
    "16": "پادشاه بسبب قدرت لشگرش نيست كه پيروز می‌شود؛ سرباز با زور بازويش نيست كه نجات پيدا می‌كند.",
    "17": "اسب جنگی نمی‌تواند كسی را نجات دهد؛ اميد بستن به آن كار بيهوده‌ای است.",
    "18": "اما خداوند از كسانی كه او را گرامی می‌دارند و انتظار رحمتش را می‌كشند مراقبت می‌كند.",
    "19": "او ايشان را از مرگ می‌رهاند و در هنگام قحطی آنها را زنده نگه می‌دارد.",
    "20": "اميد ما به خداوند است. او مددكار و مدافع ماست.",
    "21": "او مايهٔ شادی دل ماست. ما به نام مقدس او توكل می‌كنيم.",
    "22": "خداوندا، رحمت تو بر ما باد؛ زيرا ما به تو اميد بسته‌ايم!"
  }
}