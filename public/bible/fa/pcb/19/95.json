{
  "bookNumber": 19,
  "book": "Psalms",
  "chapter": 95,
  "verses": {
    "1": "بياييد خداوند را ستايش كنيم و در وصف «صخرۀ» نجات خود، با شادی سرود بخوانيم!",
    "2": "با شكرگزاری به حضور او بياييم و با سرودهای شاد او را بپرستيم!",
    "3": "زيرا خداوند، خدای عظيمی است؛ او پادشاهی است كه بر همۀ خدايان فرمان می‌راند.",
    "4": "اعماق زمين در دست خداوند است و بلندی و عظمت كوه‌ها از آن او می‌باشد.",
    "5": "آبها و خشكی‌ها را خدا بوجود آورده و آنها به او تعلق دارند.",
    "6": "بياييد دربرابر خدا، سر فرود آوريم و او را عبادت كنيم. بياييد در حضور آفرينندۀ خود زانو بزنيم.",
    "7": "ما قوم او هستيم و او خدای ما، ما گلۀ او هستيم و او شبان ما. ای كاش امروز صدای خداوند را بشنويد كه می‌فرمايد:",
    "8": "«سختدل و نامطيع نباشيد چنانكه اجداد شما در صحرای مريبا و مسا نامطيع شدند.",
    "9": "در آنجا، اجداد شما، هر چند بارها معجزات و اعمال شگفت‌انگيز مرا ديدند، اما باز به من شک كردند.",
    "10": "مدت چهل سال، از آنها محزون و بيزار بودم، زيرا دل و فكرشان از من دور بود و نمی‌خواستند دستوراتم را اطاعت نمايند",
    "11": "تا اينكه خشمگين شده، قسم خوردم كه نگذارم وارد سرزمينی شوند كه وعده داده بودم در آن آرام و قرار بگيرند."
  }
}