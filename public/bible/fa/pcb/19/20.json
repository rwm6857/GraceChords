{
  "bookNumber": 19,
  "book": "Psalms",
  "chapter": 20,
  "verses": {
    "1": "خداوند دعای تو را در روز بلا اجابت فرمايد! خدای يعقوب از تو محافظت نمايد.",
    "2": "خداوند از مكان مقدس خود، برايت كمک بفرستد، و از كوه صهيون تو را حمايت كند!",
    "3": "تمام هدايای تو را به ياد آورد و قربانی‌های سوختنی‌ات را قبول فرمايد.",
    "4": "آرزوی دلت را برآورَد و تو را در همۀ كارهايت موفق سازد.",
    "5": "ما از شنيدن خبر پيروزی تو شاد خواهيم شد و پرچم پيروزی را به نام خدای خود برخواهيم افراشت. بلی، خداوند تمام درخواستهای تو را اجابت فرمايد!",
    "6": "اينک می‌دانم كه خداوند از مكان مقدس خود در آسمان، دعای پادشاه برگزيدۀ خود را اجابت می‌كند و با نيروی نجاتبخش خويش او را می‌رهاند.",
    "7": "برخی به عرابه‌های خود می‌بالند و برخی ديگر به اسبهای خويش، ولی ما به خداوند، خدای خود فخر می‌كنيم!",
    "8": "آنان به زانو درمی‌آيند و می‌افتند، اما ما برمی‌خيزيم و پابرجا می‌مانيم.",
    "9": "ای خداوند، پادشاه ما را پيروز گردان و هنگامی كه از تو كمک می‌طلبيم، ما را اجابت فرما!"
  }
}