{
  "bookNumber": 19,
  "book": "Psalms",
  "chapter": 61,
  "verses": {
    "1": "ای خدا، فريادم را بشنو و دعای مرا اجابت فرما!",
    "2": "از اين ديار غريب، تو را به كمک می‌طلبم. مرا كه فكرم پريشان است به پناهگاهی مطمئن هدايت كن.",
    "3": "زيرا تو در برابر دشمنانم حامی و پناهگاه من بوده‌ای.",
    "4": "بگذار تمام عمرم در خيمۀ تو ساكن شوم و در زير سايۀ بالهای تو پناه گيرم.",
    "5": "خدايا، تو قولهايی را كه داده‌ام، شنيده‌ای، و بركاتی را نصيبم ساخته‌ای كه به كسانی كه نام تو را گرامی می‌دارند، می‌بخشی.",
    "6": "عمر پادشاه را زياد كن تا سالهای سال سلطنت كند.",
    "7": "باشد كه تا ابد در حضور تو ای خدا، او حكومت كند. او را با رحمت و راستی خود محافظت فرما.",
    "8": "پس هميشه تو را ستايش خواهم كرد و هر روز به قولهايی كه به تو داده‌ام وفا خواهم نمود."
  }
}