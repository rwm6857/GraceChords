{
  "bookNumber": 19,
  "book": "Psalms",
  "chapter": 92,
  "verses": {
    "1": "چه نيكوست خداوند را سپاس گفتن و نام خدای قادر متعال را با سرود ستايش كردن!",
    "2": "هر صبح، از خداوند بخاطر رحمتش تشكر كنيد و هر شب، امانت او را به ياد آوريد.",
    "3": "او را با صدای رباب ده تار و به نغمۀ بربط بپرستيد.",
    "4": "ای خداوند، تو با كارهای خود، مرا شاد كرده‌ای؛ بسبب آنچه كه برايم انجام داده‌ای، نغمه‌های شاد می‌خوانم.",
    "5": "خداوندا، اعمال تو بسيار با عظمت و شگفت‌انگيزند. افكار تو بی‌نهايت عميق‌اند.",
    "6": "شخص نادان درک نمی‌كند و آدم احمق اين را نمی‌فهمد كه",
    "7": "هر چند گناهكاران مثل علف هرز می‌رويند و همۀ بدكاران كامياب هستند، ولی سرانجام، برای هميشه نابود خواهند شد.",
    "8": "اما تو ای خداوند، تا ابد باقی و از همه برتر هستی!",
    "9": "همه دشمنانت نابود خواهند شد و تمام بدكاران، از پای در خواهند آمد.",
    "10": "تو مرا همچون گاو وحشی نيرومند ساخته‌ای و با روغن خوشبوی تازه مرا معطر كرده‌ای.",
    "11": "نابودی دشمنانم را با چشمانم ديده‌ام و خبر سقوط گناهكاران را با گوشهای خود شنيده‌ام.",
    "12": "خداشناسان، همچون درخت خرما ثمر می‌دهند و مانند درخت سرو لبنان، رشد می‌كنند.",
    "13": "آنان همچون درختانی هستند كه در خانۀ خداوند نشانده شده‌اند و شكوفه می‌دهند.",
    "14": "حتی در ايام پيری نيز، قوی و پرنشاط خواهند بود و ثمر خواهند داد،",
    "15": "و اعلام خواهند كرد: «خدا عادل است؛ او تكيه‌گاه من است و در او هيچ بدی وجود ندارد.»"
  }
}