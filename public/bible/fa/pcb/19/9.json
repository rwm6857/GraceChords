{
  "bookNumber": 19,
  "book": "Psalms",
  "chapter": 9,
  "verses": {
    "1": "ای خداوند، با تمام وجود تو را می‌ستايم و از كارهای شگفت‌انگيز تو سخن می‌رانم.",
    "2": "تو شادی و خوشی من هستی و من در وصف تو، ای خدای متعال، می‌سرايم.",
    "3": "دشمنانم عقب‌نشينی كرده، در حضور تو برزمين خواهند افتاد و هلاک خواهند شد،",
    "4": "زيرا تو ای داور عادل بر مسند خود نشسته‌ای و از حق من دفاع می‌كنی.",
    "5": "تو قومهای شرور را محكوم و نابود كرده‌ای و نام آنها را از صفحۀ روزگار محو ساخته‌ای.",
    "6": "دشمنان ما را بكلی ريشه كن نموده‌ای و شهرهای آنها را ويران كرده‌ای بطوری كه حتی نامی از آنها نيز باقی نمانده است.",
    "7": "خداوند تا به ابد پادشاه است. او مسند داوری خود را برقرار كرده",
    "8": "تا بر قومهای دنيا با عدل و انصاف داوری نمايد.",
    "9": "خداوند پناهگاه رنجديدگان است و ايشان را در سختی‌ها حفظ می‌كند.",
    "10": "خداوندا، كسانی كه تو را می‌شناسند، به تو پناه می‌آورند زيرا تو هرگز طالبان خود را ترک نكرده‌ای.",
    "11": "در وصف خداوند كه در اورشليم سلطنت می‌كند، بسراييد! كارهای او را در ميان همهٔ قومها اعلام كنيد!",
    "12": "زيرا او قاتلان را بی‌سزا نخواهد گذاشت و فرياد ستمديدگان را فراموش نخواهد كرد.",
    "13": "ای خداوند، ببين دشمنانم چگونه به من ظلم می‌كنند. بر من رحم كن و مرا از چنگال مرگ رهايی دِه",
    "14": "تا تو را در حضور همۀ مردم اورشليم ستايش كنم و بسبب اين رهايی شادی نمايم.",
    "15": "دشمنان در چاهی كه برای ديگران كنده بودند، افتاده‌اند و در دامهايی كه برای ديگران گذاشته بودند گرفتار شده‌اند.",
    "16": "خداوند بدكاران را در دامهای خودشان گرفتار می‌كند و نشان می‌دهد كه خدای عادلی است.",
    "17": "همهٔ بدكاران و تمام قومهايی كه خدا را از ياد می‌برند هلاک خواهند شد.",
    "18": "بيچارگان و ستمديدگان سرانجام به ياد آورده خواهند شد و اميدشان برباد نخواهد رفت.",
    "19": "ای خداوند، برخيز و قومها را محاكمه كن! نگذار انسان پيروز شود.",
    "20": "آنها را به وحشت انداز تا بفهمند كه انسان فانی‌ای بيش نيستند."
  }
}