{
  "bookNumber": 19,
  "book": "Psalms",
  "chapter": 115,
  "verses": {
    "1": "تنها تو ای خداوند، بلی، تنها تو سزاوار تجليل و تكريم هستی، نه ما؛ زيرا تو سرشار از رحمت و وفا می‌باشی.",
    "2": "چرا مردم خدانشناس از ما بپرسند: «خدای شما كجاست؟»",
    "3": "خدای ما در آسمانهاست و آنچه را كه اراده فرمايد انجام می‌دهد.",
    "4": "اما خدايان آنها، بت‌های طلا و نقره می‌باشند كه با دستهای انسان ساخته شده‌اند.",
    "5": "بت‌هايشان دهان دارند ولی حرف نمی‌زنند. چشم دارند اما نمی‌بينند.",
    "6": "گوش دارند ولی نمی‌شنوند. بينی دارند، اما نمی‌بويند.",
    "7": "دست دارند، ولی لمس نمی‌كنند. پا دارند اما راه نمی‌روند. از گلويشان صدايی بيرون نمی‌آيد.",
    "8": "همه كسانی كه اين بتها را می‌سازند و آنها را پرستش می‌كنند مانند بتهايشان بی‌شعور و نادان هستند.",
    "9": "ای قوم اسرائيل، بر خداوند توكل كنيد، زيرا او مددكار و محافظ شماست.",
    "10": "ای كاهنان خداوند بر او توكل كنيد، زيرا او مددكار و محافظ شماست.",
    "11": "ای خداترسان بر خداوند توكل كنيد، زيرا او مددكار و محافظ شماست.",
    "12": "خداوند هميشه به فكر ماست و ما را بركت می‌دهد. او مردم اسرائيل و كاهنان خود را بركت می‌دهد.",
    "13": "خداوند همۀ كسانی را كه او را گرامی می‌دارند، از كوچک و بزرگ، بركت می‌دهد.",
    "14": "خداوند شما و فرزندانتان را صاحب فرزند سازد.",
    "15": "او كه آسمانها و زمين را آفريد، شما را بركت دهد.",
    "16": "آسمانها از آن خداوند می‌باشند، ولی او زمين را به انسان بخشيد.",
    "17": "مردگان و آنانی كه به عالم خاموشی می‌روند، خداوند را ستايش نمی‌كنند.",
    "18": "اما ما زندگان، خداوند را از حال تا ابد ستايش خواهيم كرد. خداوند را سپاس باد!"
  }
}