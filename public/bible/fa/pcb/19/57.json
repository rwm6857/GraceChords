{
  "bookNumber": 19,
  "book": "Psalms",
  "chapter": 57,
  "verses": {
    "1": "ای خدا بر من رحم كن! بر من رحم كن، زيرا به تو پناه آورده‌ام. تا وقتی كه اين بلا بگذرد، در زير بالهايت پناه خواهم گرفت.",
    "2": "نزد خدای متعال كه همۀ نيازهايم را بر می‌آورد، دعا می‌كنم.",
    "3": "او از آسمان دعای مرا اجابت فرموده، مرا نجات خواهد بخشيد و دشمنم را شكست خواهد داد. خدا رحمت و راستی خود را از من دريغ نخواهد داشت.",
    "4": "مردم درنده‌خو مانند شير مرا محاصره كرده‌اند. دندانهای آنها همچون نيزه و پيكان و زبانشان مانند شمشير، تيز و برّنده است.",
    "5": "ای خدا، جلال و شكوه تو بالاتر از آسمانها قرار گيرد و عظمت تو بر تمام جهان آشكار شود.",
    "6": "دشمنانم برايم دام نهادند تا مرا گرفتار سازند و من در زير بار غصه خم شدم. آنها در سر راه من چاه كندند، اما خودشان در آن افتادند.",
    "7": "ای خدا، من روحيۀ خود را نباخته‌ام و اعتماد خود را از دست نداده‌ام. من سرود خواهم خواند و تو را ستايش خواهم كرد.",
    "8": "ای جان من بيدار شو! ای بربط و عود من، بصدا درآييد تا سپيده دم را بيدار سازيم!",
    "9": "خدايا، در ميان مردم تو را سپاس خواهم گفت و در ميان قومها تو را ستايش خواهم كرد،",
    "10": "زيرا رحمت تو بی‌نهايت عظيم است.",
    "11": "ای خدا، جلال و شكوه تو بالاتر از آسمانها قرار گيرد و عظمت تو بر تمام جهان آشكار شود."
  }
}