{
  "bookNumber": 19,
  "book": "Psalms",
  "chapter": 77,
  "verses": {
    "1": "با صدايی بلند بسوی خدا فرياد برمی‌آورم! بسوی خدا فرياد برمی‌آورم تا صدای مرا بشنود.",
    "2": "به هنگام زحمت از خدا كمک می‌طلبم. تمام شب بسوی او دست نياز دراز می‌كنم. تا دعايم را مستجاب نكند آرام نخواهم گرفت.",
    "3": "خدا را به ياد می‌آورم و از حسرت می‌نالم. بفكر فرو می‌روم و پريشان می‌شوم.",
    "4": "او نمی‌گذارد خواب بچشمانم بيايد. از شدت ناراحتی نمی‌توانم حرف بزنم.",
    "5": "به روزهای گذشته فكر می‌كنم، به سالهايی كه پشت سر نهاده‌ام می‌انديشم.",
    "6": "تمام شب را در تفكر می‌گذرانم و از خود می‌پرسم:",
    "7": "«مگر خدا مرا برای هميشه ترک كرده است؟ آيا او ديگر هرگز ازمن راضی نخواهد شد؟",
    "8": "آيا ديگر هرگز بمن رحم نخواهد كرد؟ آيا ديگر هرگز بقول خود وفا نخواهد كرد؟",
    "9": "آيا خدا مهربانی و دلسوزی را فراموش كرده است؟ آيا غضب او باعث شده در رحمت او بسته شود؟»",
    "10": "سپس بخود می‌گويم: «اين از ضعف من است كه چنين فكر می‌كنم. پس سالهايی را كه دست خداوند قادر متعال در كار بوده است به ياد خواهم آورد.»",
    "11": "بلی، معجزات و كارهای بزرگی را كه خداوند انجام داده است به ياد خواهم آورد",
    "12": "و در كارهای شگفت‌انگيز او تفكر خواهم كرد.",
    "13": "ای خدا، تمام راه‌های تو پاک و بی‌عيب است! خدايی به بزرگی و عظمت تو وجود ندارد.",
    "14": "تو آن خدايی هستی كه معجزه می‌كنی و قدرت خود را بر قومها نمايان می‌سازی.",
    "15": "با دست توانای خود بنی‌اسرائيل را رهانيدی.",
    "16": "آبها وقتی تو را ديدند به عقب رفتند و اعماق دريا بلرزه در آمد.",
    "17": "از ابرها باران باريد. در آسمان رعد و برق پديد آمد و تيرهای آتشين به هر سو جهيد.",
    "18": "در ميان گردباد صدای رعد شنيده شد و برقهای آسمان دنيا را روشن كرد. زمين تكان خورد و لرزيد.",
    "19": "از ميان دريا جايی كه هرگز بفكر كسی نمی‌رسيد راهی پديد آوردی و مانند يک شبان، بنی‌اسرائيل را به رهبری موسی و هارون از آن عبور دادی."
  }
}