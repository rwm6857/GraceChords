{
  "bookNumber": 19,
  "book": "Psalms",
  "chapter": 65,
  "verses": {
    "1": "ای خدا، شايسته است كه تو را در صهيون ستايش كنيم و آنچه را كه نذر كرده‌ايم ادا نماييم،",
    "2": "زيرا تو خدايی هستی كه دعا می‌شنوی! همۀ مردم بسبب گناهانشان نزد تو خواهند آمد. گناهان ما بر ما سنگينی می‌كنند، اما تو آنها را خواهی بخشيد.",
    "4": "خوشا به سعادت كسی كه تو او را برگزيده‌ای تا بيايد و در خيمۀ مقدس در پيشگاه تو ساكن شود! ما از همۀ نيكويی‌های خانۀ مقدس تو برخوردار خواهيم شد.",
    "5": "ای خدايی كه رهانندۀ ما هستی، تو با كارهای عادلانه و شگفت‌انگيز خود پاسخ ما را می‌دهی. تو اميد و پشتيبان همۀ مردم در سراسر جهان هستی.",
    "6": "كوه‌ها را در جای خود محكم ساختی و قدرت مهيب خود را نشان دادی.",
    "7": "همانگونه كه تلاطم دريا و غرش امواج را ساكت می‌سازی، شورش مردم را نيز خاموش می‌كنی.",
    "8": "ساكنان زمين از كارهای شگفت‌انگيز تو حيرانند. فرياد شادی مردم بسبب كارهای تو از يک سوی زمين تا سوی ديگر طنين‌انداز است!",
    "9": "تو زمين را سيراب می‌سازی و آن را حاصلخيز می‌گردانی. با رودخانه‌های پر از آب، زمين را برای انسان بارور می‌سازی تا از محصولاتش استفاده كند.",
    "10": "شيارهای آن را سيراب می‌كنی و بلنديهايش را هموار می‌سازی. باران بر زمين می‌بارانی تا نباتات برويند.",
    "11": "با بركات خود زمين را می‌آرايی؛ جهان از نعمت‌های تو لبريز است.",
    "12": "چراگاه‌ها و تپه‌ها پر از گله‌های گاو و گوسفند است؛ واديها سرشار از غله می‌باشد؛ تمام جهان بانگ شادی برمی‌آورد و سرود می‌خواند!"
  }
}