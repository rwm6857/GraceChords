{
  "bookNumber": 19,
  "book": "Psalms",
  "chapter": 17,
  "verses": {
    "1": "ای خداوند، فرياد عدالت خواهانۀ مرا بشنو و به دعای من كه از دل بی‌ريا بر می‌آيد، توجه فرما!",
    "2": "تو واقعيت را می‌دانی، پس بی‌گناهی مرا اعلام كن.",
    "3": "تو از دل من باخبری. حتی در شب به سراغم آمدی و مرا آزمودی و خطايی در من نيافتی. هيچ بدی در سخنان من نبوده است،",
    "4": "و من خود را از گناهكاران دور نگهداشته از راه‌های آنها پيروی نكرده‌ام، بلكه از كلام تو اطاعت نموده‌ام",
    "5": "و پاهای من هرگز از راه‌های تو منحرف نشده‌اند.",
    "6": "ای خدا، من تو را می‌خوانم زيرا يقين دارم كه مرا اجابت خواهی نمود پس دعای مرا بشنو.",
    "7": "ای كه با دست پرقدرتت كسانی را كه به تو پناه می‌آورند از دست دشمنان می‌رهانی، محبت بی‌دريغت را به من بنمايان.",
    "8": "از من مانند مردمک چشمت مواظبت نما و مرا زير سايۀ بالهای خود پنهان كن.",
    "9": "مرا از چنگ دشمنانی كه محاصره‌ام می‌كنند و بر من هجوم می‌آورند، برهان.",
    "10": "اين سنگدلان متكبر، مرا احاطه كرده‌اند و منتظر فرصتی هستند تا مرا از پای درآورند.",
    "12": "آنها مانند شيری درنده در كمين من نشسته‌اند تا مرا بدرند.",
    "13": "ای خداوند، برخيز و در مقابل آنها بايست و آنها را از پای درآور. با شمشير خود، جانم را از دست گناهكاران نجات بده،",
    "14": "مرا از دست مردمانی كه دل به اين دنيا بسته‌اند، برهان. آنها با نعمت‌های تو شكم خود را سير می‌كنند و برای فرزندانشان مال و ثروت می‌اندوزند.",
    "15": "اما من از ديدن روی تو است كه سير می‌شوم. هنگامی كه بيدار شوم تو را خواهم ديد، زيرا تو گناه مرا بخشيده‌ای."
  }
}