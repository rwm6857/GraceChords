{
  "bookNumber": 19,
  "book": "Psalms",
  "chapter": 2,
  "verses": {
    "1": "چرا قومها شورش می‌كنند؟ چرا مردم بی‌جهت توطئه می‌چينند؟ پادشاهان جهان و رهبران ممالک با هم متحد شده‌اند تا برضد خداوند و پادشاه برگزيده‌اش قيام كنند.",
    "3": "آنها می‌گويند: «بياييد زنجيرها را پاره كنيم و خود را از قيد اسارت آزاد سازيم!»",
    "4": "اما خداوند كه بر تخت خود در آسمان نشسته، به نقشه‌های آنان می‌خندد.",
    "5": "سپس با خشم و غضب آنان را توبيخ می‌كند و به وحشت می‌اندازد.",
    "6": "خداوند می‌فرمايد: «من پادشاه خود را در شهر مقدس خود اورشليم بر تخت سلطنت نشانده‌ام!»",
    "7": "پادشاه می‌گويد: «من فرمان خداوند را اعلام خواهم كرد. او به من فرموده است: از امروز تو پسر من هستی و من پدر تو!",
    "8": "از من درخواست كن و من همۀ قوم‌ها را بعنوان ميراث به تو خواهم بخشيد و سراسر دنيا را ملک تو خواهم ساخت.",
    "9": "تو با عصای آهنين بر آنها حكومت خواهی كرد و آنها را مانند ظروف گلی خرد خواهی نمود.»",
    "10": "بنابراين، ای پادشاهان، گوش دهيد و ای رهبران جهان توجه نماييد!",
    "11": "با ترس و احترام خداوند را عبادت كنيد؛",
    "12": "پيش از اينكه پسرش خشمگين شود و شما را نابود كند، به پاهايش بيفتيد و آنها را بوسه زنيد، زيرا خشم او ممكن است هر لحظه افروخته شود. خوشابحال همهٔ كسانی كه به او پناه می‌برند."
  }
}