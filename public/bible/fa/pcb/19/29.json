{
  "bookNumber": 19,
  "book": "Psalms",
  "chapter": 29,
  "verses": {
    "1": "ای فرشتگان، خداوند را ستايش كنيد! شكوه و عظمت او را بستاييد!",
    "2": "خداوند را آنچنانكه سزاوار است بپرستيد! در لباس تقوی و تقدس او را سجده كنيد!",
    "3": "صدای خداوند از ورای درياها شنيده می‌شود؛ او همچون رعد می‌غرد! صدای او بر اقيانوسها طنين افكن است!",
    "4": "صدای خداوند پرقدرت و باشكوه است.",
    "5": "صدای خداوند درختان سرو را می‌شكند. آری درختان سرو لبنان را می‌شكند",
    "6": "و كوه‌های لبنان را می‌لرزاند و كوه حرمون را مانند گوساله به جست و خيز وامی‌دارد.",
    "7": "صدای خداوند رعد و برق ايجاد می‌كند،",
    "8": "دشتها را به لرزه در می‌آورد و صحرای قادش را تكان می‌دهد.",
    "9": "صدای خداوند درخت بلوط را می‌لرزاند و برگهای درختان جنگل را به زمين می‌ريزد. در خانۀ خداوند، همه جلال و عظمت او را می‌ستايند.",
    "10": "خداوند بر آبهای عميق فرمان می‌راند و تا به ابد سلطنت می‌نمايد.",
    "11": "خداوند به قوم برگزيدۀ خود قدرت می‌بخشد و صلح و سلامتی نصيب ايشان می‌كند."
  }
}