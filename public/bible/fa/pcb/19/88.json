{
  "bookNumber": 19,
  "book": "Psalms",
  "chapter": 88,
  "verses": {
    "1": "ای خداوند، ای خدای نجات من، شب و روز در حضور تو گريه و زاری كرده‌ام.",
    "2": "دعای مرا بشنو و به ناله‌ام توجه فرما.",
    "3": "زندگی من پر از رنج و مصيبت است؛ جانم به لب رسيده است!",
    "4": "رمقی در من نمانده است؛ مانند مرده شده‌ام،",
    "5": "مانند كشته‌ای كه به قبر سپرده شده، مانند مرده‌ای كه ديگر به ياد نخواهی آورد و لطف خود را شامل حالش نخواهی فرمود.",
    "6": "تو مرا به اعماق تاريكی انداخته‌ای",
    "7": "غضب تو بر من سنگينی می‌كند؛ طوفان خشم تو مرا در بر گرفته است.",
    "8": "آشنايانم را از من دور كرده‌ای و آنها را از من بيزار ساخته‌ای. چنان گرفتار شده‌ام كه نمی‌توانم برای خلاصی خود چاره‌ای بيانديشم.",
    "9": "چشمانم از شدت گريه ضعيف شده‌اند. ای خداوند، هر روز از تو درخواست كمک نموده و دست نياز بسويت دراز می‌كنم تا بر من رحم كنی.",
    "10": "وقتی بميرم، ديگر معجزات و كمک تو برايم چه فايده خواهد داشت؟ آنوقت ديگر چگونه می‌توانم تو را ستايش كنم؟",
    "11": "مگر آنانی كه در قبر هستند می‌توانند از رحمت و وفاداری تو سخن بگويند؟",
    "12": "آيا معجزۀ تو در آن مكان تاريک ديده می‌شود؟ آيا می‌توان در عالم خاموشی از وفاداری و عدالت تو سخن گفت؟",
    "13": "خداوندا، نزد تو فرياد برمی‌آورم و كمک می‌طلبم. هر روز صبح به پيشگاه تو دعا می‌كنم.",
    "14": "چرا مرا ترک نموده و روی خود را از من برگردانيده‌ای؟",
    "15": "از اوان كودكی تاكنون، در رنج و خطر مرگ بوده‌ام و هميشه از دست تو تنبيه شده‌ام.",
    "16": "خشم شديد تو مرا پريشان كرده و از ترس تو بيجان شده‌ام.",
    "17": "خشم تو و ترس از تو تمام روز چون سيل از هر سو مرا احاطه می‌كند.",
    "18": "دوستان و عزيزانم را از من دور كرده‌ای؛ تاريكی تنها مونس من است."
  }
}