{
  "bookNumber": 19,
  "book": "Psalms",
  "chapter": 10,
  "verses": {
    "1": "ای خداوند، چرا دور ايستاده‌ای؟ چرا به هنگام سختی‌ها خود را پنهان می‌كنی؟",
    "2": "بيا و اشخاص متكبر و بدكار را كه بر فقرا ظلم می‌كنند در دامهای خودشان گرفتار ساز.",
    "3": "آنها با غرور از مقاصد پليد خود سخن می‌رانند. آنها اشخاص طمعكار را می‌ستايند ولی خدا را ناسزا می‌گويند.",
    "4": "اين بدكاران فكر می‌كنند خدايی وجود ندارد تا از آنها بازخواست كند.",
    "5": "آنها در كارهايشان موفقند و دشمنانشان را به هيچ می‌شمارند و توجهی به احكام خدا ندارند.",
    "6": "به خود می‌گويند: «هميشه موفق خواهيم بود و از هر مصيبتی به دور خواهيم ماند.»",
    "7": "دهانشان پر از كفر و دروغ و تهديد است و از زبانشان گناه و شرارت می‌بارد.",
    "8": "نزديک روستاها به كمين می‌نشينند و اشخاص بی‌گناه را می‌كشند.",
    "9": "مانند شير درنده، كمين می‌كنند و بر اشخاص فقير و درمانده حمله می‌برند و ايشان را در دام خود گرفتار می‌سازند.",
    "10": "اشخاص بيچاره در زير ضربات بی‌رحمانۀ آنها خرد می‌شوند.",
    "11": "اين بدكاران در دل خود می‌گويند: «خدا روی خود را برگردانده و اين چيزها ر ا هرگز نمی‌بيند.»",
    "12": "ای خداوند، برخيز و اين بدكاران را مجازات كن! ای خدا، بيچارگان را فراموش مكن!",
    "13": "چرا اجازه می‌دهی كه بدكاران به تو اهانت كنند؟ آنها فكر می‌كنند كه تو هرگز از ايشان بازخواست نخواهی كرد!",
    "14": "اما ای خدا، تو می‌بينی! تو رنج و غم مردم را می‌بينی و به داد آنها می‌رسی. تو اميد بيچارگان و مددكار يتيمان هستی.",
    "15": "دست اين بدكاران را بشكن. آنها را به سزای اعمالشان برسان و به ظلم آنها پايان بده.",
    "16": "خداوند تا ابد پادشاه است؛ آنانی كه او را نمی‌پرستند از سرزمين وی رانده و هلاک خواهند شد.",
    "17": "ای خداوند، تو دعای بيچارگان را اجابت می‌كنی. تو به درد دل آنها گوش می‌دهی و به ايشان قوت قلب می‌بخشی.",
    "18": "تو از حق يتيمان و مظلومان دفاع می‌كنی تا ديگر انسان خاكی نتواند آنها را بترساند."
  }
}