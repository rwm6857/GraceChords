{
  "bookNumber": 19,
  "book": "Psalms",
  "chapter": 141,
  "verses": {
    "1": "ای خداوند، تو را به ياری می‌طلبم، پس نزد من بشتاب! وقتی فرياد بر می‌آورم و كمک می‌خواهم، صدای مرا بشنو!",
    "2": "بگذار دعای من مانند دود بخور به حضور تو رسد و برافراشتن دستهايم بسوی تو، همچون قربانی شامگاهی باشد.",
    "3": "ای خداوند، تو مراقب سخنان من باش و زبانم را نگاه‌دار.",
    "4": "هر نوع تمايل بد را از من دور كن، مبادا با مردان بدكار مرتكب اعمال زشت شوم و در بزم آنها شركت كنم.",
    "5": "بگذار مرد نيک مرا بزند كه لطفی در حق من خواهد بود؛ بگذار مرا تأديب و تنبيه كند كه برايم افتخار خواهد بود و از آن اِبا نخواهم كرد. اما با بدكاران مخالفت خواهم كرد و دعا خواهم كرد كه به سزای اعمالشان برسند.",
    "6": "وقتی رهبران اين بدكاران از صخره‌ها به پايين پرتاب شوند و استخوانهايشان به هرسو پراكنده گردد، آنگاه مردم به درستی سخنان من پی خواهند برد.",
    "8": "ای خداوند، از تو انتظار كمک دارم. تو پناهگاه من هستی. نگذار بدكاران مرا از بين ببرند.",
    "9": "مرا از دام و تلۀ شروران برهان.",
    "10": "بگذار من جان سالم بدر برم، اما آنان در دام خود گرفتار شوند."
  }
}