{
  "bookNumber": 19,
  "book": "Psalms",
  "chapter": 43,
  "verses": {
    "1": "خدايا، از من در برابر مردم بيرحم دفاع كن و مرا تبرئه نما؛ مرا از دست اشخاص حيله‌گر و ظالم برهان.",
    "2": "خدايا، تو پناهگاه من هستی؛ چرا مرا طرد كرده‌ای؟ چرا بسبب ستمگريهای دشمن، ماتم‌كنان به اينسو و آنسو بروم؟",
    "3": "نور و راستی خود را بفرست تا هدايتم كنند و مرا به كوه مقدس تو و به مكان سكونتت باز گردانند.",
    "4": "آنگاه به محراب تو خواهم رفت، ای خدايی كه شادی و خوشی من هستی، و در آنجا با نغمۀ بربط و سرود تو را ستايش خواهم كرد.",
    "5": "ای جان من، چرا محزون و افسرده شده‌ای؟ بر خدا اميد داشته باش! او را دوباره ستايش كن، زيرا او خدا و نجات دهندۀ توست!"
  }
}