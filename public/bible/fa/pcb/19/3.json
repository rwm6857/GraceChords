{
  "bookNumber": 19,
  "book": "Psalms",
  "chapter": 3,
  "verses": {
    "1": "(داود اين مزموررا وقتی از دست پسرش ابشالوم گريخته بود، سراييد.) ای خداوند، دشمنانم چقدر زياد شده‌اند! بسياری برضد من بر می‌خيزند.",
    "2": "بسياری می‌گويند كه خدا به داد من نخواهد رسيد.",
    "3": "اما ای خداوند، تو سپر من هستی و از هر سو مرا محافظت می‌نمايی. تو مرا پيروز و سربلند می‌سازی و شهامت مرا به من باز می‌گردانی.",
    "4": "بسوی خداوند فرياد برمی‌آورم و او از كوه مقدس ‌ خود مرا اجابت می‌كند.",
    "5": "با خيال آسوده به خواب می‌روم و از خواب بيدار می‌شوم، زيرا خداوند از من مراقبت می‌نمايد.",
    "6": "از هزاران دشمنی كه از هر سو مرا احاطه كرده‌اند، ترسی ندارم.",
    "7": "ای خداوند، برخيز! ای خدای من، مرا نجات ده! دشمنانم را مجازات كن و قدرت آنها را در هم شكن تا ديگر نتوانند به من آسيبی برسانند.",
    "8": "نجات از جانب خداوند می‌آيد و اوست كه به قوم خود بركت می‌دهد."
  }
}