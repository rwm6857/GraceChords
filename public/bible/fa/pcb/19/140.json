{
  "bookNumber": 19,
  "book": "Psalms",
  "chapter": 140,
  "verses": {
    "1": "ای خداوند، مرا از دست مردان شرور نجات ده! مرا از دست ظالمانْ محفوظ نگاهدار!",
    "2": "آنها تنها به شرارت می‌انديشند و همواره در فكر برپا كردن نزاع هستند.",
    "3": "زبانشان مانند نيش مار سمی تند و تيز است و لبهايشان همچون مار افعی سم كشنده دارد.",
    "4": "ای خداوند، مرا از دست مردان شرور محفوظ نگهدار. مرا از دست مردان ظالم كه برای سرنگونی من نقشه می‌كشند، حفظ فرما.",
    "5": "مردان متكبر بر سر راه من تله و دام می‌گذارند تا مرا گرفتار سازند.",
    "6": "ای خداوند، من تو را خدای خود می‌دانم. فرياد مرا بشنو و به داد من برس.",
    "7": "تو قوت و نجات دهندۀ من هستی. در ميدان جنگ تو سپر من بوده‌ای!",
    "8": "ای خداوند، نگذار بدكاران به مراد دل خود برسند و كامياب شده، مغرور شوند.",
    "9": "بگذار آنچه برضد من انديشيده‌اند بر سر خودشان بيايد.",
    "10": "ای كاش پاره‌های آتش بر سرشان بريزد و آنها را بسوزاند، ای كاش به چاه عميق افكنده شوند و هرگز از آن بيرون نيايند.",
    "11": "ای كاش آنان كه به ناحق به ديگران تهمت می‌زنند، كامياب نشوند. ای كاش شخص ظالم بوسيلۀ ظلم و شرارت خودش نابود شود.",
    "12": "خداوندا، می‌دانم كه تو به داد ستمديدگان خواهی رسيد و حق آنان را از ظالمان خواهی گرفت.",
    "13": "ای خداوند، نيكان نام تو را ستايش خواهند كرد و درستكاران در حضور تو خواهند زيست."
  }
}