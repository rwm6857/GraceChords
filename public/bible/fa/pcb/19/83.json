{
  "bookNumber": 19,
  "book": "Psalms",
  "chapter": 83,
  "verses": {
    "1": "ای خدا، ساكت منشين! هنگامی كه دعا می‌كنيم، خموش و آرام مباش! برخيز و ما را نجات ده!",
    "2": "ببين چگونه دشمنانت شورش می‌كنند و آنانی كه از تو نفرت دارند به مخالفت و دشمنی بر خاسته‌اند.",
    "3": "آنها بر ضد قوم خاص تو نقشه‌های پليد می‌كشند و برای كسانی كه به تو پناه آورده‌اند، توطئه می‌چينند.",
    "4": "می‌گويند: «بياييد قوم اسرائيل را نابود كنيم تا نامش برای هميشه محو شود.»",
    "5": "همۀ دشمنان با نقشۀ نابودی ما موافقت نموده‌اند و بر ضد تو همدست شده‌اند:",
    "6": "ادوميان، اسماعيليان، موآبيان، هاجريان،",
    "7": "مردمان سرزمينهای جبال، عمون، عماليق، فلسطين و صور.",
    "8": "آشور نيز با آنها متحد شده و از عمون و موآب كه از نسل لوط هستند حمايت می‌كند.",
    "9": "خداوندا، همان بلايی را كه در درۀ قيشون بر سر مديان و سيسرا و يابين آوردی، بر سر اين دشمنان نيز بياور.",
    "10": "همانگونه كه مخالفان ما را در «عين دور» از بين بردی و جنازه‌هايشان در روی زمين ماند و كود زمين شد، اين دشمنان متحد را نيز نابود كن.",
    "11": "فرماندهان اين دشمنان را به سرنوشت غراب و ذئب دچار ساز. همهٔ بزرگان آنان را مانند ذبح و صلمونع هلاک ساز",
    "12": "همان كسانی كه قصد داشتند ملک خدا را تصاحب كنند.",
    "13": "ای خدا، دشمنان ما را همچون كاه و غبار در برابر باد، پراكنده ساز.",
    "14": "چنانكه آتش در جنگل و در كوهستان افروخته می‌شود و همه چيز را می‌سوزاند،",
    "15": "همچنان، ای خدا، آنها را با تندباد غضب خود بران و با طوفان خشم خويش آنها را آشفته و پريشان كن.",
    "16": "آنها را چنان مغبون كن كه به تو التماس كنند.",
    "17": "آنها را در انجام نقشه‌هايشان با شكست مواجه ساز. بگذار در ننگ و رسوايی جان بسپارند",
    "18": "و بدانند كه تنها تو خدای متعال هستی و در سراسر جهان حكومت می‌كنی."
  }
}