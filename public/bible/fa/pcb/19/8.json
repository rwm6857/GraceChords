{
  "bookNumber": 19,
  "book": "Psalms",
  "chapter": 8,
  "verses": {
    "1": "ای خداوند، ای خداوند ما، شكوه نام تو سراسر زمين را فرا گرفته است و عظمت تو از آسمانها نيز فراتر رفته است.",
    "2": "كودكان و شيرخوارگان، زبان به ستايش تو می‌گشايند و دشمنانت را سرافكنده و خاموش می‌سازند.",
    "3": "وقتی به آسمان تو و به ماه و ستارگانی كه آفريده‌ای نگاه می‌كنم،",
    "4": "می‌گويم انسان چيست كه تو به فكر او باشی و او را مورد لطف خود قرار دهی؟",
    "5": "تو مقام او را فقط اندكی پايين‌تر از فرشتگان قرار دادی و تاج عزت و احترام را بر سر وی نهادی.",
    "6": "او را بر تمام خلقت خود گماردی و همه چيز را زير فرمان او درآوردی:",
    "7": "گوسفندان و گاوان، حيوانات وحشی،",
    "8": "پرندگان آسمان، ماهيان دريا و جاندارانی كه در آبها زندگی می‌كنند.",
    "9": "ای خداوند! ای خداوند ما! شكوه نام تو سراسر زمين را فرا گرفته است."
  }
}