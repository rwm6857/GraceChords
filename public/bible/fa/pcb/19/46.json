{
  "bookNumber": 19,
  "book": "Psalms",
  "chapter": 46,
  "verses": {
    "1": "خدا پناهگاه و قوت ماست! او مددكاری است كه در سختيها فوراً به كمک ما می‌شتابد.",
    "2": "بنابراين، ما نخواهيم ترسيد اگرچه زمين از جای بجنبد و كوه‌ها به قعر دريا فرو ريزند،",
    "3": "دريا غرش نمايد و كف برآرد و طغيانش كوه‌ها را بلرزاند!",
    "4": "نهريست كه شعبه‌هايش شادمانی به شهر خدا می‌آورد و خانۀ مقدس خدا را پرنشاط می‌سازد.",
    "5": "اين شهر هرگز نابود نخواهد شد، زيرا خدا در آن ساكن است. پيش از آنكه اتفاقی رخ دهد خدا به ياری آن خواهد شتافت.",
    "6": "قومهای جهان از ترس فرياد بر می‌آورند؛ حكومت‌ها لرزانند؛ خدا ندا می‌دهد و دنيا مانند موم گداخته می‌شود.",
    "7": "خداوند قادر متعال با ماست! خدای يعقوب پناهگاه ماست!",
    "8": "بياييد كارهای خداوند را مشاهده كنيد. ببينيد در دنيا چه خرابيها برجای نهاده است.",
    "9": "او جنگها را در سراسر دنيا متوقف خواهد ساخت؛ كمانها را خواهد شكست، نيزه‌ها را خرد خواهد كرد و عرابه‌ها را به آتش خواهد كشيد.",
    "10": "«آرام باشيد و بدانيد كه من خدا هستم و در ميان قومهای جهان مورد عزت و احترام خواهم بود.»",
    "11": "خداوند قادر متعال با ماست! خدای يعقوب پناهگاه ماست!"
  }
}