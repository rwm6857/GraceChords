{
  "bookNumber": 19,
  "book": "Psalms",
  "chapter": 97,
  "verses": {
    "1": "خداوند سلطنت می‌كند، پس ای ساكنان زمين شادی كنيد و ای جزيره‌های دور دست خوشحال باشيد.",
    "2": "ابرها و تاريكی، اطراف خداوند را گرفته‌اند. سلطنتش بر عدل و انصاف استوار است.",
    "3": "آتش، پيشاپيش خداوند می‌رود و دشمنان او را می‌سوزاند.",
    "4": "برق‌هايش دنيا را روشن می‌سازد. زمين اين را می‌بيند و می‌لرزد.",
    "5": "كوه‌ها از هيبت حضور خداوند تمام جهان، مانند موم ذوب می‌شوند.",
    "6": "آسمانها عدالت او را بيان می‌كنند و همۀ قومها شكوه و جلال وی را می‌بينند.",
    "7": "همۀ بت‌پرستان كه به بت‌های خود فخر می‌كنند، شرمسار خواهند شد. ای همۀ خدايان، در مقابل خداوند به زانو بيافتيد و او را بپرستيد!",
    "8": "ای خداوند، شهر اورشليم و همۀ مردم يهودا بسبب سلطنت عادلانۀ تو خوشحال هستند. زيرا تو بر تمام دنيا با عدل و انصاف حكمرانی می‌كنی و از همۀ خدايان برتر هستی.",
    "10": "خداوند آنانی را كه از بدی متنفرند دوست دارد. او عزيزان خود را حفظ می‌كند و ايشان را از دست بدكاران می‌رهاند.",
    "11": "نور بر نيكان می‌تابد و شادی بر پاكدلان.",
    "12": "ای درستكاران بسبب آنچه كه خداوند انجام داده است شادی كنيد. آری، كارهای خدای مقدس را به ياد آريد و او را سپاس گوييد."
  }
}