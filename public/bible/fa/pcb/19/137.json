{
  "bookNumber": 19,
  "book": "Psalms",
  "chapter": 137,
  "verses": {
    "1": "كنار نهرهای بابل نشستيم و اورشليم را به ياد آورديم و گريستيم.",
    "2": "آنان كه ما را اسير كرده و تاراج نموده بودند از ما خواستند از سرودهای اورشليم بخوانيم و ايشان را شاد سازيم. اما ما بربطهای خود را بر درختان بيد آويختيم، زيرا چگونه می‌توانستيم در ديار غريب سرود خداوند را بخوانيم؟",
    "5": "ای اورشليم، اگر تو را فراموش كنم، دست راست من از كار بيافتد تا ديگر بربط ننوازم؛",
    "6": "اگر از فكر تو غافل شوم و تو را بر همۀ خوشيهای خود ترجيح ندهم، زبانم لال شود تا ديگر سرود نخوانم.",
    "7": "ای خداوند، به ياد آور روزی را كه اورشليم محاصره شده بود و ادوميان فرياد برمی‌آوردند: «شهر را آتش بزنيد و آن را با خاک يكسان كنيد!»",
    "8": "ای بابل، تو ويران خواهی شد! متبارک باد آنكه همان بلايی را كه تو بر سر ما آوردی، بر سر خودت بياورد.",
    "9": "سعادتمند باد كسی كه كودكان تو را بگيرد و آنها را بر صخره‌ها بكوبد!"
  }
}