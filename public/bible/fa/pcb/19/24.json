{
  "bookNumber": 19,
  "book": "Psalms",
  "chapter": 24,
  "verses": {
    "1": "زمين و هر آنچه در آنست، از آن خداوند می‌باشد.",
    "2": "او اساس و بنياد زمين را بر آب درياها قرار داد.",
    "3": "چه كسی می‌تواند به خانۀ مقدس خداوند كه بر كوه واقع است راه يابد؟",
    "4": "كسی كه پندار و كردارش پاک باشد و از ناراستی و دروغ بپرهيزد.",
    "5": "خداوند چنين كسی را نجات بخشيده، بركت خواهد داد و او را بی‌گناه اعلام خواهد نمود.",
    "6": "اينانند كسانی كه هميشه در طلب خدای يعقوب می‌باشند و مشتاق ديدار او هستند!",
    "7": "ای دروازه‌ها، سرهای خود را بلند كنيد! ای درهای قديمی اورشليم كنار بايستيد، تا پادشاه جلال وارد شود!",
    "8": "اين پادشاه جلال كيست؟ خداوند است! خداوند قادر مطلق؛ خداوند فاتح همۀ جنگها!",
    "9": "ای دروازه‌ها، سرهای خود را بلند كنيد! ای درهای قديمی اورشليم كنار بايستيد تا پادشاه جلال وارد شود!",
    "10": "اين پادشاه جلال كيست؟ خداوند است! خداوند قادر متعال! آری، اوست پادشاه جلال!"
  }
}