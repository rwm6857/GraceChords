{
  "bookNumber": 19,
  "book": "Psalms",
  "chapter": 51,
  "verses": {
    "1": "(اين مزمور را داود هنگامی نوشت كه ناتان نبی نزد او آمد و او را بسبب زنا با زن اوريا و كشتن خود اوريا سرزنش كرد.) ای خدای رحيم و كريم، بر من رحم فرما و گناهانم را محو كن.",
    "2": "مرا از عصيانم كاملاً شستشو ده و مرا از گناهم پاک ساز.",
    "3": "به عمل زشتی كه مرتكب شده‌ام اعتراف می‌كنم؛ گناهم هميشه در نظر من است.",
    "4": "به تو ای خداوند، بلی، تنها به تو گناه كرده‌ام و آنچه را كه در نظر تو بد است، انجام داده‌ام. حكم تو عليه من عادلانه است و در اين داوری، تو مصون از خطا هستی.",
    "5": "من از بدو تولد گناهكار بوده‌ام، بلی، از لحظه‌ای كه نطفۀ من در رحم مادرم بسته شد آلوده به گناه بوده‌ام.",
    "6": "تو از ما قلبی صادق و راست می‌خواهی؛ پس فكر مرا از حكمت خود پر كن.",
    "7": "گناه مرا از من دور كن تا پاک شوم؛ مرا شستشو ده تا سفيدتر از برف شوم.",
    "8": "ای كه مرا در هم كوبيده‌ای، شادی مرا به من باز گردان تا جان من بار ديگر مسرور شود.",
    "9": "از گناهانم چشم بپوش و همۀ خطاهايم را محو كن.",
    "10": "خدايا، دلی پاک در درون من بيافرين و از نو، روحی راست به من عطا كن.",
    "11": "مرا از حضورت مران و روح پاک خود را از من مگير.",
    "12": "شادی نجات از گناه را به من باز ده و مرا ياری كن تا با ميل و رغبت تو را اطاعت كنم.",
    "13": "آنگاه احكام تو را به گناهكاران خواهم آموخت و آنان بسوی تو بازگشت خواهند نمود.",
    "14": "ای خدايی كه نجات‌دهندۀ من هستی، وجدان مرا از اين گناه خونريزی پاک كن تا بتوانم در وصف عدالت تو سرود بخوانم.",
    "15": "خداوندا، كمكم كن تا بتوانم دهانم را بگشايم و تو را ستايش كنم.",
    "16": "تو از من قربانی حيوانی نخواستی، وگرنه آن را تقديم می‌كردم.",
    "17": "قربانی من اين قلب شكسته و اين روح توبه‌كار من است كه به تو تقديم می‌كنم؛ ای خداوند، می‌دانم كه اين هديۀ مرا خوار نخواهی شمرد.",
    "18": "خدايا، به لطف خود مردم اورشليم را كامياب ساز و ديوارهايش را دوباره بنا كن.",
    "19": "آنگاه بر قربانگاه تو گاوها ذبح خواهد شد و تو از انواع قربانی‌هايی كه بر قربانگاه تو تقديم می‌شوند خوشنود خواهی گرديد."
  }
}