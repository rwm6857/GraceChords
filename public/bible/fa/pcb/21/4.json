{
  "bookNumber": 21,
  "book": "Ecclesiastes",
  "chapter": 4,
  "verses": {
    "1": "سپس ظلم‌هايی راكه در زير اين آسمان می‌شد مشاهده كردم. اشكهای مظلومانی را ديدم كه فريادرسی نداشتند. قدرت در دست ظالمان بود و كسی نبود كه به داد مظلومان برسد.",
    "2": "پس گفتم كسانی كه قبل از ما مرده‌اند از آنانی كه هنوز زنده‌اند خوشبخت‌ترند؛",
    "3": "و خوشبخت‌تر از همه كسانی هستند كه هنوز به دنيا نيامده‌اند، زيرا ظلم‌هايی را كه زير اين آسمان می‌شود نديده‌اند.",
    "4": "همچنين متوجه شدم كه بسبب حسادت است كه مردم تلاش می‌كنند موفقيت كسب كنند. اين نيز مانند دويدن بدنبال باد، بيهوده است.",
    "5": "كسی كه دست روی دست می‌گذارد و گرسنگی می‌كشد، احمق است؛",
    "6": "اما كسی هم كه دايم مشغول كار است و تلاش می‌كند ثروت بيشتری به دست آورد بدنبال باد می‌دود. بهتر است انسان يک لقمه نان به دست آورد و با آسودگی بخورد.",
    "7": "و نيز در زير آسمان بيهودگی ديگری ديدم:",
    "8": "مردی بود كه تنها زندگی می‌كرد؛ نه پسری داشت و نه برادری. با اين حال سخت تلاش می‌كرد و از اندوختن مال و ثروت سير نمی‌شد. او برای چه كسی زحمت می‌كشيد و خود را از لذات زندگی محروم می‌كرد؟ اين نيز رنج و زحمت بيهوده‌ای است.",
    "9": "دو نفر از يک نفر بهترند، زيرا نفع بيشتری از كارشان عايدشان می‌شود.",
    "10": "اگر يكی از آنها بيفتد، ديگری او را بلند می‌كند؛ اما چه بيچاره است شخصی كه می‌افتد ولی كسی را ندارد كه به او كمک كند.",
    "11": "وقتی دو نفر كنار هم می‌خوابند، گرم می‌شوند؛ اما كسی كه تنهاست چطور می‌تواند خود را گرم كند؟",
    "12": "اگر شخص، تنها باشد و كسی بر او حمله كند، از پای درمی‌آيد، اما اگر دو نفر باشند می‌توانند از خود دفاع كنند. ريسمان سه لا به آسانی پاره نمی‌شود.",
    "13": "يک جوان فقير و حكيم بهتر از پادشاه پير و نادانی است كه نصيحت نمی‌پذيرد.",
    "14": "چنين جوان فقيری حتی ممكن است از كنج زندان به تخت پادشاهی برسد.",
    "15": "مردمی كه زير اين آسمان زندگی می‌كنند از چنين جوانی كه جانشين پادشاه شده است حمايت می‌نمايند.",
    "16": "او می‌تواند بر عدۀ زيادی حكومت كند؛ اما نسل بعدی، او را نيز بركنار می‌كند! اين نيز مانند دويدن بدنبال باد، بيهوده است."
  }
}