{
  "bookNumber": 13,
  "book": "1 Chronicles",
  "chapter": 14,
  "verses": {
    "1": "حيرام، پادشاه صور قاصدانی نزد داود فرستاد. همراه اين قاصدان نجاران و بنايانی با چوب درختان سرو نيز فرستاد تا برای داود كاخی بسازند.",
    "2": "پس داود فهميد كه خداوند بخاطر قوم خود اسرائيل، او را پادشاه ساخته است و به سلطنتش اين چنين عظمتی بخشيده است.",
    "3": "داود پس از آنكه به اورشليم نقل مكان نمود، زنان بيشتری گرفت و صاحب دختران و پسران ديگری شد.",
    "4": "فرزندان او كه در اورشليم بدنيا آمدند اينها هستند: شموع، شوباب، ناتان، سليمان، يبحار، اليشوع، اليفالط، نوجه، نافج، يافيع، اليشامع، بعلياداع ، اليفلط.",
    "8": "وقتی فلسطينی‌ها شنيدند داود، پادشاه اسرائيل شده است، نيروهای خود را برای جنگ با او بسيج نمودند. وقتی داود اين را شنيد سپاه خود را برای مقابله با دشمن جمع كرد.",
    "9": "فلسطينی‌ها به درۀ رفائيم آمده، در آنجا پخش شدند.",
    "10": "داود از خدا سؤال كرد: «اگر به جنگ آنها بروم آيا مرا پيروز خواهی ساخت؟» خداوند جواب داد: «بلی، تو را بر دشمن پيروز خواهم ساخت.»",
    "11": "پس داود در بعل فراصيم به فلسطينی‌ها حمله كرد و آنها را شكست داد. داود گفت: «خدا بدست من دشمنان ما را شكست داد! او چون سيلاب بر آنها رخنه كرد.» به همين سبب آن محل را بعل فراصيم (يعنی «خدای رخنه كننده») ناميدند.",
    "12": "فلسطينی‌ها تعداد زيادی بت بر جای گذاشتند و داود دستور داد آنها را بسوزانند.",
    "13": "فلسطينی‌ها بار ديگر بازگشتند و در درۀ رفائيم پخش شدند.",
    "14": "داود باز هم از خدا سؤال كرد كه چكار كند و خدا در جواب او فرمود: «از روبرو به آنها حمله نكن بلكه دور بزن و از ميان درختان توت به ايشان حمله كن!",
    "15": "وقتی صدای پايی بر سر درختان توت شنيدی آنگاه حمله را شروع كن، زيرا اين علامت آن است كه من پيشاپيش شماحركت می‌كنم و لشكر فلسطينی‌ها را شكست می‌دهم.»",
    "16": "پس داود مطابق دستور خدا عمل كرده، سپاه فلسطينی‌ها را از جبعون تا جازر سركوب نمود.",
    "17": "به اين ترتيب شهرت داود در همه جا پخش شد و خداوند ترس او را در دل تمام ملتها جای داد."
  }
}