{
  "bookNumber": 13,
  "book": "1 Chronicles",
  "chapter": 10,
  "verses": {
    "1": "فلسطينی‌ها با اسرائيلی‌ها وارد جنگ شدند و آنها را شكست دادند. اسرائيلی‌ها فرار كردند و در دامنۀ كوه جلبوع تلفات زيادی بجای گذاشتند.",
    "2": "فلسطينی‌ها شائول و سه پسر او يوناتان، ابيناداب و ملكيشوع را محاصره كردند و هر سه را كشتند.",
    "3": "عرصه بر شائول تنگ شد و تيراندازان فلسطينی دورش را گرفتند و او را مجروح كردند.",
    "4": "شائول به محافظ خود گفت: «پيش از اينكه بدست اين كافرها بيفتم و رسوا شوم، تو با شمشير خودت مرا بكش!» ولی آن مرد ترسيد اينكار را بكند. پس شائول شمشير خودش را گرفته، خود را بر آن انداخت و مرد.",
    "5": "محافظ شائول چون او را مرده ديد، او نيز خود را روی شمشيرش انداخت و مرد.",
    "6": "شائول و سه پسر او با هم مردند و به اين ترتيب خاندان سلطنتی شائول برافتاد.",
    "7": "وقتی اسرائيلی‌های ساكن درۀ يزرعيل شنيدند كه سپاه اسرائيل شكست خورده و شائول و پسرانش كشته شده‌اند، شهرهای خود را ترک كردند و گريختند. آنگاه فلسطينی‌ها آمدند و در آن شهرها ساكن شدند.",
    "8": "روز بعد كه فلسطينی‌ها برای غارت كشته‌شدگان رفتند، جنازۀ شائول و پسرانش را در كوه جلبوع پيدا كردند.",
    "9": "آنها اسلحۀ شائول را گرفتند و سر او را از تن جدا كرده، با خود بردند. سپس اسلحه و سر شائول را به سراسر فلسطين فرستادند تا خبر كشته شدن شائول را به بتها و مردم فلسطين برسانند.",
    "10": "آنها اسلحۀ شائول را در معبد خدايان خود گذاشتند و سرش را به ديوار معبد بت داجون آويختند.",
    "11": "وقتی ساكنان يابيش جلعاد شنيدند كه فلسطينی‌ها چه بلايی بر سر شائول آورده‌اند،",
    "12": "مردان دلاور خود را فرستادند و ايشان جنازهٔ شائول و سه پسر او را به يابيش جلعاد آوردند و آنها را زير درخت بلوط بخاک سپردند و يک هفته برای ايشان روزه گرفتند.",
    "13": "مرگ شائول به سبب نافرمانی از خداوند و مشورت با احضار كنندۀ ارواح ‌ بود.",
    "14": "او از خداوند هدايت نخواست و خداوند هم او را نابود كرد و سلطنتش را به داود پسر يسی داد."
  }
}