{
  "bookNumber": 13,
  "book": "1 Chronicles",
  "chapter": 13,
  "verses": {
    "1": "داود پس از مشورت با فرماندهان سپاه،",
    "2": "خطاب به مردان اسرائيل كه در حبرون جمع شده بودند چنين گفت: «حال كه شما قصد داريد مرا پادشاه خود سازيد و خداوند، خدای ما نيز پادشاهی مرا قبول فرموده است، بياييد برای تمام برادرانمان در سراسر اسرائيل پيغام بفرستيم و آنها را با كاهنان و لاويان دعوت كنيم كه بيايند و به جمع ما ملحق شوند.",
    "3": "بياييد برويم و صندوق عهد خدا را باز آوريم، زيرا از وقتی كه شائول پادشاه شد به آن توجه نكرده‌ايم.»",
    "4": "همه اين پيشنهاد را پسنديدند و با آن موافقت كردند.",
    "5": "پس داود تمام مردم را از سراسر خاک اسرائيل احضار نمود تا وقتی كه صندوق عهد خداوند را از قريۀ يعاريم می‌آورند، حضور داشته باشند.",
    "6": "آنگاه داود و تمام قوم اسرائيل به بعله (كه همان قريه يعاريم در يهوداست) رفتند تا صندوق عهد خداوند را كه به نام خداوند ناميده می‌شود و روی صندوق، مجسمۀ دو فرشته قرار دارد، از آنجا بياورند.",
    "7": "پس آن را از خانۀ ابيناداب برداشتند و بر عرابه‌ای نو گذاشتند. عزا و اخيو، گاوهای عرابه را می‌راندند.",
    "8": "آنگاه داود و تمام قوم با سرود همراه با صدای بربط و عود، دف و سنج، و شيپور در حضور خدا با تمام قدرت به شادی پرداختند.",
    "9": "اما وقتی به خرمنگاه كيدون رسيدند، پای گاوها لغزيد و عزا دست خود را دراز كرد تا صندوق عهد را بگيرد.",
    "10": "در اين موقع خشم خداوند بر عزا افروخته شد و او را كشت، چون به صندوق عهد دست زده بود. پس عزا همانجا در حضور خدا مرد.",
    "11": "داود از اين عمل خداوند غمگين شد و آن مكان را «مجازات عزا» ناميد كه تا به امروز هم به اين نام معروف است.",
    "12": "آن روز، داود از خدا ترسيد و گفت: «چطور می‌توانم صندوق عهد خدا را به خانه ببرم؟",
    "13": "بنابراين تصميم گرفت بجای شهر داود، آن را به خانۀ عوبيد ادوم كه از جت آمده بود، ببرد.",
    "14": "صندوق عهد سه ماه در خانۀ عوبيد ماند و خداوند عوبيد و تمام اهل خانۀ او را بركت داد."
  }
}