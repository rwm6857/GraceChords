{
  "bookNumber": 7,
  "book": "Judges",
  "chapter": 12,
  "verses": {
    "1": "قبيلۀ افرايم سپاه خود را در صافون جمع كرد و برای يفتاح اين پيغام را فرستاد: «چرا از ما نخواستی تا آمده، تو را در جنگ با عمونيها كمک كنيم؟ اكنون می‌آييم تا تو و خانه‌ات را بسوزانيم!»",
    "2": "يفتاح پاسخ داد: «من برای شما پيغام فرستادم كه بياييد، ولی نيامديد. موقعی كه در تنگی بوديم شما ما را ياری نكرديد.",
    "3": "پس من جان خود را به خطر انداخته، بدون شما به جنگ رفتم و خداوند مرا امداد نمود تا بر دشمن پيروز شوم. حال دليلی ندارد كه شما با من بجنگيد.»",
    "4": "يفتاح از اين سخن افرايمی‌ها كه گفته بودند، مردان جلعاد به افرايم و منسی خيانت كرده‌اند خشمناک شده، سپاه خود را بسيج نمود و به افرايم حمله برده، آنها را شكست داد.",
    "5": "مردان جلعاد تمام گذرگاه‌های رود اردن را گرفتند تا از فرار افرايميها جلوگيری كنند. هر وقت يكی از فراريان افرايم می‌خواست از رود اردن عبور كند، مردان جلعاد راه را بر او می‌بستند و از او می‌پرسيدند: «آيا تو از قبيلۀ افرايم هستی؟» اگر می‌گفت: «نه!»",
    "6": "آنوقت از او می‌خواستند بگويد: «شبولت.» ولی او می‌گفت: «سبولت.» و از اين راه می‌فهميدند كه او افرايمی است، زيرا افرايمی‌ها، «ش» را «س» تلفظ می‌كردند. پس او را می‌گرفتند و می‌كشتند. به اين ترتيب چهل و دوهزار نفر افرايمی به دست مردم جلعاد كشته شدند.",
    "7": "يفتاح مدت شش سال رهبری اسرائيل را بعهده داشت. وقتی مرد او را در يكی از شهرهای جلعاد دفن كردند.",
    "8": "رهبر بعدی، «ابصان» بيت‌لحمی بود.",
    "9": "او سی پسر و سی دختر داشت. وی دختران خود را به عقد مردانی درآورد كه خارج از قبيلهٔ او بودند و سی دختر بيگانه هم برای پسرانش به زنی گرفت. او هفت سال رهبر اسرائيل بود و بعد از مرگش او را در بيت‌لحم دفن كردند.",
    "11": "پس از ابصان، «ايلون» زبولونی مدت ده سال رهبری اسرائيل را بعهده گرفت. وقتی مرد او را در ايلون واقع در زبولون به خاک سپردند.",
    "13": "پس از او، «عبدون» پسر هيلل فرعتونی رهبر اسرائيل شد.",
    "14": "او چهل پسر و سی نوه داشت كه بر هفتاد الاغ سوار می‌شدند. عبدون مدت هشت سال رهبر اسرائيل بود.",
    "15": "پس از مرگش در فرعتون واقع در افرايم در كوهستان عماليقی‌ها به خاک سپرده شد."
  }
}