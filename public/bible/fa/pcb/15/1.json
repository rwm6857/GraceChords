{
  "bookNumber": 15,
  "book": "Ezra",
  "chapter": 1,
  "verses": {
    "1": "در سال اول سلطنت كورش، پادشاه پارس، خداوند آنچه را كه توسط ارميای نبی فرموده بود، به انجام رساند. خداوند كورش را بر آن داشت تا فرمانی صادر كند و آن را نوشته به سراسر سرزمين پهناورش بفرستد. اين است متن آن فرمان:",
    "2": "«من، كورش پادشاه پارس، اعلام می‌دارم كه خداوند، خدای آسمانها، تمام ممالک جهان را به من بخشيده است و به من امر فرموده است كه برای او در شهر اورشليم كه در يهودا است خانه‌ای بسازم.",
    "3": "بنابراين، از تمام يهوديانی كه در سرزمين من هستند، كسانی كه بخواهند می‌توانند به آنجا بازگردند و خانه خداوند، خدای اسرائيل را در اورشليم بنا كنند. خدا همراه ايشان باشد!",
    "4": "همسايگان اين يهوديان بايد به ايشان طلا و نقره، توشه راه و چهارپايان بدهند و نيز هدايا برای خانهٔ خدا تقديم كنند.»",
    "5": "از طرف ديگر، خدا اشتياق فراوان در دل رهبران طايفه‌های يهودا و بنيامين، و كاهنان و لاويان ايجاد كرد تا به اورشليم باز گردند و خانۀ خداوند را دوباره بنا كنند.",
    "6": "تمام همسايگان، علاوه بر هدايايی كه برای خانۀ خدا تقديم نمودند، هدايايی نيز از طلا و نقره، توشه راه و چهارپايان به مسافران دادند.",
    "7": "كورش نيز اشياء قيمتی خانۀ خداوند را كه نبوكدنصر آنها را از اورشليم آورده و در معبد خدايان خود گذاشته بود، به يهوديان پس داد.",
    "8": "كورش به خزانه‌دار خود، «ميتراداد»، دستور داد كه تمام اين اشياء قيمتی را از خزانه بيرون بياورد و به شيشبصر، سرپرست يهوديانی كه به سرزمين يهودا بازمی‌گشتند، تحويل بدهد.",
    "9": "اين اشياء قيمتی عبارت بودند از: سينی طلا — 30 عدد سينی نقره — ‪1 ٬000‬ عدد سينی‌های ديگر — 29 عدد جام طلا — 30 عدد جام نقره — 410 عدد ظروف ديگر — ‪1 ٬000‬ عدد",
    "11": "رويهمرفته 400ر5 شی‌ء قيمتی از طلا و نقره به شيشبصر سپرده شد و او آنها را همراه يهوديان به اورشليم بازگرداند."
  }
}