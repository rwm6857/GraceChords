{
  "bookNumber": 32,
  "book": "Jonah",
  "chapter": 2,
  "verses": {
    "1": "آنگاه يونس ازشكم ماهی نزد خداوند، خدای خود دعا كرده گفت:",
    "2": "«به هنگام سختی، خداوند را خواندم و او مرا اجابت فرمود. از عالم مرگ فرياد برآوردم و تو ای خداوند، به داد من رسيدی!",
    "3": "مرا به اعماق دريا انداختی. در سيلابها غرق شدم و امواج خروشانت مرا پوشانيد.",
    "4": "به خود گفتم كه مرا از نظر خود دور انداخته‌ای و ديگر نمی‌توانم خانۀ مقدست را ببينم.",
    "5": "«در امواج دريا فرو رفتم. مرگ بسيار نزديک بود. آبها مرا احاطه كردند و علفهای دريا دور سرم پيچيدند.",
    "6": "تا عمق كوهها فرو رفتم. درهای زندگی به رويم بسته شد و در ديار مرگ زندانی شدم. ولی ای خداوند، خدای من، تو مرا از چنگال مرگ رهانيدی!",
    "7": "«وقتی كه تمام اميد خود را از دست داده بودم، بار ديگر تو را ای خداوند به ياد آوردم و دعای قلب من در خانۀ مقدست به حضور تو رسيد.",
    "8": "«كسانی كه بتهای باطل را می‌پرستند از پيروی تو برگشته‌اند،",
    "9": "ولی من با سرودهای تشكر برای تو قربانی خواهم كرد و نذر خود را به تو ادا خواهم نمود. نجات فقط از جانب خداوند است.»",
    "10": "آنگاه خداوند به ماهی امر فرمود كه يونس را از دهان خود به ساحل بياندازد و ماهی چنين كرد."
  }
}