{
  "bookNumber": 6,
  "book": "Joshua",
  "chapter": 12,
  "verses": {
    "1": "اين است نامهای پادشاهانی كه در سمت شرقی رود اردن بودند و شهرهای آنها بوسيلۀ بنی‌اسرائيل تصرف شد: (شهرهای آنها از درۀ ارنون تا كوه حرمون، كه شامل تمام نواحی شرقی درۀ اردن می‌شد، امتداد داشت.)",
    "2": "سيحون، پادشاه اموريان كه در حشبون زندگی می‌كرد و قلمرو او از عروعير در كنار درۀ ارنون و از وسط دره ارنون تا درهٔ يبوق كه مرز عمونيهاست امتداد می‌يافت. اين سرزمين شامل نصف جلعاد كنونی بود.",
    "3": "او همچنين بر درۀ اردن كه از درياچهٔ جليل تا بيت‌يشيموت (واقع در شرق دريای مرده) و تا دامنۀ كوه پيسگاه امتداد داشت، حكومت می‌كرد.",
    "4": "عوج پادشاه باشان، كه از بازماندگان قوم رفائی بود و در عشتاروت و ادرعی زندگی می‌كرد.",
    "5": "او بر سرزمينی حكومت می‌نمود كه از كوه حرمون در شمال تا سلخه و تمام باشان در مشرق، و از سمت مغرب تا مرزهای سرزمين جشوری‌ها و معكی‌ها و از سمت جنوب تا منطقه‌ای كه نيمهٔ شمالی جلعاد را دربر می‌گرفت و به سرحد سرزمين حشبون می‌رسيد، امتداد داشت.",
    "6": "ساكنان اين سرزمين، همان كسانی بودند كه موسی و بنی‌اسرائيل، آنها را از بين بردند و موسی زمينهايشان را به قبيلۀ رئوبين و جاد و نصف قبيلۀ منسی داد.",
    "7": "پادشاهانی نيز كه در سمت غربی رود اردن حكومت می‌كردند بوسيله يوشع و اسرائيلی‌ها كشته شدند. زمينهای آنها را كه از بعل جاد در وادی لبنان تا كوه حالق نزديک كوه سعير بود، يوشع بين قبايل بنی‌اسرائيل تقسيم كرد.",
    "8": "اين ناحيه شامل كوهستانها، دشتها، دره اردن، كوهپايه‌ها، صحرای يهوديه و صحرای نگب بود. ساكنان آنجا اقوام حيتی، اموری، كنعانی، فرزی، حوی و يبوسی بودند.",
    "9": "بنی‌اسرائيل، پادشاهان شهرهای اين مناطق را كه تعدادشان به سی و يک نفر می‌رسيد شكست دادند. اين شهرها عبارت بودند از: اريحا، عای (نزديک بيت‌ئيل)، اورشليم، حبرون، يرموت، لاخيش، عجلون، جازر، دبير، جادر، حرمه، عراد، لبنه، عدولام، مقيده، بيت‌ئيل، تفوح، حافر، عفيق، لشارون، مادون، حاصور، شمرون مرئون، اخشاف، تعناک، مجدو، قادش، يقنعام (در كرمل)، در (در بلنديهای در)، قوئيم (در جلجال)، و ترصه."
  }
}