{
  "bookNumber": 6,
  "book": "Joshua",
  "chapter": 16,
  "verses": {
    "1": "مرز جنوبی زمينی كه به حكم قرعه به بنی‌يوسف (افرايم و منسی) تعلق گرفت، از آن قسمت رود اردن كه نزديک اريحاست، يعنی از شرق چشمه‌های اريحا شروع می‌شد و از صحرا گذشته، به ناحيۀ كوهستانی بيت‌ئيل می‌رسيد. سپس از بيت‌ئيل بطرف لوز و عطاروت در سرحد سرزمين اركيها امتداد می‌يافت و بعد بسمت مغرب به سرحد سرزمين يفليطيها تا كنار بيت‌حورون پايين و تا جازر كشيده شده، انتهايش به دريای مديترانه می‌رسيد.",
    "5": "اين است زمينی كه به خاندانهای قبيلۀ افرايم داده شد: مرز شرقی اين زمين از عطاروت ادار شروع می‌شد و از آنجا تا بيت‌حورون بالا امتداد می‌يافت و به دريای مديترانه می‌رسيد. مرز شمالی، از دريای مديترانه شروع شده، بسمت مشرق كشيده می‌شد و از مكميته می‌گذشت و به تعنت شيلوه و يانوحه می‌رسيد.",
    "7": "از يانوحه بسمت جنوب كشيده شده، بطرف عطاروت و نعره پايين آمده، به اريحا می‌رسيد و به رود اردن منتهی می‌شد.",
    "8": "سپس از آنجا بطرف غرب كشيده شده، از تفوح به درهٔ قانه می‌رسيد و به دريای مديترانه ختم می‌شد. اين است زمينی كه به خاندانهای قبيله افرايم به ملكيت داده شد.",
    "9": "علاوه بر اين، بعضی از شهرهايی كه در سرحد خاک نصف قبيلۀ منسی بود با روستاهای اطراف به قبيلۀ افرايم داده شد.",
    "10": "ولی آنها كنعانيهايی را كه در جازر ساكن بودند بيرون نكردند و كنعانيها تا امروز در ميان قبيلۀ افرايم بصورت برده زندگی می‌كنند."
  }
}