{
  "bookNumber": 2,
  "book": "Exodus",
  "chapter": 31,
  "verses": {
    "1": "خداوند به موسی فرمود: «من بصل‌ئيل را كه پسر اوری و نوۀ حور از قبيلۀ يهودا است انتخاب كرده‌ام",
    "3": "و او را از روح خود پر ساخته‌ام.",
    "4": "او در ساختن ظروف طلا و نقره و مفرغ،",
    "5": "همچنين در كار خراطی و جواهر سازی و هر صنعتی استاد است.",
    "6": "«در ضمن اهولياب، پسر اخيسامک از قبيلهٔ دان را نيز انتخاب كرده‌ام تا دستيار او باشد. علاوه بر اين به تمام صنعتگرانی كه با او كار می‌كنند، مهارت مخصوصی بخشيده‌ام تا بتوانند همۀ آن چيزهايی را كه به تو دستور داده‌ام بسازند",
    "7": "خيمۀ عبادت، صندوق عهد با تخت رحمت كه بر آن است، تمام ابزار و وسايل خيمۀ عبادت،",
    "8": "ميز و ظروف آن، چراغدان طلای خالص و لوازم آن، قربانگاه بخور،",
    "9": "قربانگاه قربانی سوختنی با لوازم آن، حوض و پايه‌اش،",
    "10": "لباسهای مخصوص هارون كاهن و پسرانش برای خدمت در مقام كاهنی،",
    "11": "روغن مسح و بخور معطر برای قدس. همۀ اينها را بايد درست مطابق آنچه به تو دستور داده‌ام بسازند.»",
    "12": "سپس خداوند به موسی فرمود كه به بنی‌اسرائيل بگويد: «روز سبت را كه برای شما تعيين كرده‌ام نگاه‌داريد، زيرا اين روز نشانی جاودانی بين من و شما خواهد بود تا بدانيد من كه خداوند هستم، شما را برای خود جدا ساخته‌ام.",
    "14": "پس در روز سبّت، استراحت و عبادت كنيد، چون روز مقدسی است. آنكه از اين آيين سرپيچی نمايد و در اين روز كار كند بايد كشته شود. در هفته فقط شش روز كار كنيد و روز هفتم كه روز مقدس خداوند است استراحت نماييد. اين قانون، عهدی جاودانی است و رعايت آن برای بنی‌اسرائيل نسل اندر نسل واجب است.",
    "17": "اين نشانۀ هميشگی آن عهدی است كه من با بنی‌اسرائيل بسته‌ام، چون من در شش روز آسمان و زمين را آفريدم و در روز هفتم استراحت كردم.»",
    "18": "وقتی خدا در كوه سينا گفتگوی خود را با موسی به پايان رسانيد، آن دو لوح سنگی را كه با انگشت خود ده فرمان را روی آنها نوشته بود، به موسی داد."
  }
}