{
  "bookNumber": 4,
  "book": "Numbers",
  "chapter": 12,
  "verses": {
    "1": "روزی مريم و هارون موسی را بعلت اينكه زن او حبشی بود، سرزنش كردند.",
    "2": "آنها گفتند: «آيا خداوند فقط بوسيلۀ موسی سخن گفته است؟ مگر او بوسيلهٔ ما نيز سخن نگفته است؟» خداوند سخنان آنها را شنيد",
    "3": "و فوراً موسی و هارون و مريم را به خيمۀ عبادت فراخوانده فرمود: «هر سه نفر شما به اينجا بياييد.» پس ايشان در حضور خداوند ايستادند. (موسی متواضع‌ترين مرد روی زمين بود.)",
    "5": "آنگاه خداوند در ستون ابر نازل شده، دركنار در عبادتگاه ايستاد و فرمود: «هارون و مريم جلو بيايند» و ايشان جلو رفتند.",
    "6": "خداوند به ايشان فرمود: «من با يک نبی بوسيلۀ رويا و خواب صحبت می‌كنم،",
    "7": "ولی با موسی كه خدمتگزار من است به اين طريق سخن نمی‌گويم، چون او قوم مرا با وفاداری خدمت می‌كند. من با وی رودررو و آشكارا صحبت می‌كنم، نه با رمز، و او تجلی مرا می‌بيند. چطور جرأت كرديد او را سرزنش كنيد؟»",
    "9": "پس خشم خداوند بر ايشان افروخته شد و خداوند از نزد ايشان رفت.",
    "10": "بمحض اينكه ابر از روی خيمۀ عبادت برخاست، بدن مريم از مرض جذام سفيد شد. وقتی هارون اين را ديد،",
    "11": "نزد موسی فرياد برآورد: «ای آقايم، ما را بخاطر اين گناه تنبيه نكن، زيرا اين گناه ما از نادانی بوده است.",
    "12": "نگذار مريم مثل بچهٔ مرده‌ای كه موقع تولد، نصف بدنش پوسيده است، شود.»",
    "13": "پس موسی نزد خداوند دعا كرده، گفت: «ای خدا، به تو التماس می‌كنم او را شفا دهی.»",
    "14": "خداوند به موسی فرمود: «اگر پدرش آب دهان بصورت او انداخته بود آيا تا هفت روز خجل نمی‌شد؟ حالا هم بايد هفت روز خارج از اردوگاه به تنهايی بسر برد و بعد از آن می‌تواند دوباره بازگردد.»",
    "15": "پس مريم مدت هفت روز از اردوگاه اخراج شد و قوم اسرائيل تا بازگشت وی به اردوگاه صبر نموده، پس از آن دوباره كوچ كردند.",
    "16": "سپس از حضيروت حركت نموده، در صحرای فاران اردو زدند."
  }
}