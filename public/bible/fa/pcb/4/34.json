{
  "bookNumber": 4,
  "book": "Numbers",
  "chapter": 34,
  "verses": {
    "1": "خداوند به موسی فرمود كه به قوم اسرائيل بگويد: «وقتی به سرزمين كنعان كه من آن را به شما می‌دهم وارد شديد، مرزهايتان اينها خواهد بود:",
    "3": "قسمت جنوبی آن، بيابان صين واقع در مرز ادوم خواهد بود. مرز جنوبی از دريای مرده آغاز شده،",
    "4": "بسمت جنوب از گردنۀ عقربها بطرف بيابان صين امتداد می‌يابد. دورترين نقطهٔ مرز جنوبی، قادش برنيع خواهد بود كه از آنجا بسمت حَصَر ادار و عصمون ادامه خواهد يافت.",
    "5": "اين مرز از عصمون در جهت نهر مصر پيش رفته، به دريای مديترانه منتهی می‌گردد.",
    "6": "«مرز غربی شما، ساحل دريای مديترانه خواهد بود.",
    "7": "«مرز شمالی شما از دريای مديترانه شروع شده، بسوی مشرق تا كوه هور پيش می‌رود و از آنجا تا گذرگاه حمات ادامه يافته، از صدد و زفرون گذشته، به حصر عينان می‌رسد.",
    "10": "«حد شرقی از حصر عينان بطرف جنوب تا شفام و از آنجا تا ربله واقع در سمت شرقی عين، ادامه می‌يابد. از آنجا بصورت يک نيم دايرۀ بزرگ، اول بطرف جنوب و بعد بسمت غرب كشيده می‌شود تا به جنوبی ترين نقطۀ دريای جليل برسد،",
    "12": "سپس در امتداد رود اردن به دريای مرده منتهی می‌شود.»",
    "13": "موسی به بنی‌اسرائيل گفت: «اين است سرزمينی كه بايد به قيد قرعه بين خودتان تقسيم كنيد. به دستور خداوند آن را بايد بين نُه قبيله و نيم تقسيم كنيد،",
    "14": "زيرا برای قبيله‌های رئوبين و جاد و نصف قبيلۀ منسی، در سمت شرقی رود اردن و در مقابل اريحا زمين تعيين شده است.»",
    "16": "خداوند به موسی فرمود: «مردانی كه آنها را تعيين كرده‌ام تا كار تقسيم زمين را بين قبايل اسرائيل انجام دهند اينها هستند: العازار كاهن، يوشع پسر نون و يک رهبر از هر قبيله.» اسامی اين رهبران بشرح زير می‌باشد: قبيله رهبر يهودا كاليب، پسر يفنه شمعون شموئيل، پسر عميهود بنيامين اليداد، پسر كسلون دان بِقُی، پسر يُجلی منسی حنی‌ئيل، پسر ايفود افرايم قموئيل، پسر شفطان زبولون اليصافان، پسر فرناک يساكار فلطی‌ئيل، پسر عزان اشير اخيهود، پسر شلومی نفتالی فده‌ئيل، پسر عميهود.",
    "29": "اينها اسامی كسانی است كه خداوند انتخاب كرد تا بر كار تقسيم زمين بين قبايل اسرائيل نظارت كنند."
  }
}