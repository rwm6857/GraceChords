{
  "bookNumber": 4,
  "book": "Numbers",
  "chapter": 36,
  "verses": {
    "1": "سران طوايف جلعاد (جلعاد پسر ماخير، ماخير پسر منسی و منسی پسر يوسف بود) با درخواستی نزد موسی و رهبران اسرائيل آمدند و به موسی يادآوری كرده، گفتند: «خداوند به تو دستور داد كه زمين را به قيد قرعه بين قوم اسرائيل تقسيم كنی و ارث برادرمان صَلُفحاد را به دخترانش بدهی.",
    "3": "ولی اگر آنها با مردان قبيلۀ ديگری ازدواج كنند، زمينشان هم با خودشان به آن قبيله انتقال خواهد يافت و بدينطريق از كل زمين قبيلۀ ما كاسته خواهد گرديد",
    "4": "و در سال يوبيل بازگردانده نخواهد شد.»",
    "5": "آنگاه موسی در حضور مردم اين دستورات را از جانب خداوند به ايشان داد: «شكايت مردان قبيلۀ يوسف بجاست،",
    "6": "آنچه خداوند دربارۀ دختران صلفحاد امر فرموده اين است: بگذاريد با مردان دلخواه خود ازدواج كنند، ولی فقط بشرط آنكه اين مردان از قبيلۀ خودشان باشند.",
    "7": "به اين طريق هيچ قسمتی از زمينهای قبيلۀ يوسف به قبيلهٔ ديگری منتقل نخواهد شد، زيرا ميراث هر قبيله بايستی همانطور كه در اول تقسيم شد برای هميشه همانطور باقی بماند.",
    "8": "دخترانی كه در تمامی قبايل اسرائيل وارث زمين هستند بايستی با مردان قبيلۀ خودشان ازدواج كنند تا زمين ايشان از آن قبيله، جدا نشود.",
    "9": "به اين طريق هيچ ميراثی از قبيله‌ای به قبيلۀ ديگر منتقل نخواهد شد.»",
    "10": "دختران صلفحاد همانطور كه خداوند به موسی دستور داده بود عمل كردند.",
    "11": "اين دختران، يعنی محله، تِرصه، حُجله، مِلكه و نوعه با پسر عموهای خود ازدواج كردند. بدين ترتيب آنها با مردانی از قبيلهٔ خود يعنی قبيلۀ منسی (پسر يوسف) ازدواج كردند و ميراث آنان در قبيلۀ خودشان باقی ماند.",
    "13": "اين است احكام و اوامری كه خداوند توسط موسی به قوم اسرائيل داد، هنگامی كه آنها در دشت موآب كنار رود اردن و در مقابل اريحا اردو زده بودند."
  }
}