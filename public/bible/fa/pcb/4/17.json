{
  "bookNumber": 4,
  "book": "Numbers",
  "chapter": 17,
  "verses": {
    "1": "خداوند به موسی فرمود: «به قوم اسرائيل بگو كه هر يک از رهبران قبايلشان، يک عصا پيش تو بياورند و تو اسم هر يک از آنها را روی عصايش بنويس. نام هارون بايد روی عصای قبيلهٔ لاوی نوشته شود.",
    "4": "اين عصاها را در اتاق درونی خيمۀ عبادت، همانجايی كه با شما ملاقات می‌كنم، جلو صندوق عهد بگذار.",
    "5": "بوسيلهٔ اين عصاها مردی را كه برگزيده‌ام معرفی خواهم كرد، چون عصای او شكوفه خواهد آورد، و سرانجام اين همهمه و شكايت كه عليه شما بوجود آمده است پايان خواهد يافت.»",
    "6": "موسی اين دستور را به قوم اسرائيل داد و رهبران دوازده قبيلۀ اسرائيل، از جمله هارون، هر يک عصايی نزد موسی آوردند.",
    "7": "وی آنها را در اتاق درونی خيمۀ عبادت در حضور خداوند گذاشت.",
    "8": "روز بعد، موسی به آنجا رفت و ديد عصای هارون كه معرف قبيلۀ لاوی بود شكفته و گل كرده و بادام داده است!",
    "9": "موسی عصاها را بيرون آورد تا به بنی‌اسرائيل نشان دهد. پس از اينكه همه، عصاها را ديدند، هر يک از رهبران، عصای خود را پس گرفتند.",
    "10": "سپس خداوند به موسی فرمود كه عصای هارون را در كنار صندوق عهد بگذارد تا هشداری به اين قوم سركش باشد كه بدانند اگر به شكايت خود پايان ندهند، از بين خواهند رفت.",
    "11": "پس موسی همانطور كه خداوند به او دستور داد عمل كرد.",
    "12": "ولی بنی‌اسرائيل بيش از پيش زبان به شكايت گشودند و گفتند: «ديگر اميدی برای ما نيست! هركسی كه به خيمۀ عبادت نزديک شود می‌ميرد؛ بنابراين همۀ ما هلاک خواهيم شد!»"
  }
}