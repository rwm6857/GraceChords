{
  "bookNumber": 14,
  "book": "2 Chronicles",
  "chapter": 27,
  "verses": {
    "1": "يوتام در سن بيست و پنج سالگی بر تخت سلطنت نشست و شانزده سال در اورشليم سلطنت نمود. (مادرش يروشا نام داشت و دختر صادوق بود.)",
    "2": "او مانند پدرش عزيا آنچه در نظر خداوند پسنديده بود انجام می‌داد اما مانند او با سوزاندن بخور در خانۀ خداوند مرتكب گناه نشد. با اينحال مردم هنوز به فساد ادامه می‌دادند.",
    "3": "يوتام دروازۀ بالايی خانهٔ خداوند را بازسازی كرد و آن قسمت از حصار اورشليم را كه عوفل نام داشت تعمير اساسی نمود.",
    "4": "در كوهستان يهودا شهرها ساخت و در جنگل‌ها، قلعه‌ها و برجها درست كرد.",
    "5": "او با عمونی‌ها وارد جنگ شد و آنها را شكست داد و تا سه سال، ساليانه ‪3 ٬400‬ كيلوگرم نقره، 1000 تن گندم و 1000 تن جو از آنها باج گرفت.",
    "6": "يوتام، پادشاه قدرتمندی شد، زيرا از خداوند، خدای خود با وفاداری پيروی می‌كرد.",
    "7": "شرح بقيهٔ رويدادهای دوران سلطنت يوتام، فتوحات واعمالش در كتاب «تاريخ پادشاهان اسرائيل و يهودا» نوشته شده است.",
    "8": "يوتام در سن بيست و پنج سالگی به سلطنت رسيد و شانزده سال در اورشليم پادشاهی كرد.",
    "9": "وقتی مرد، او را در اورشليم به خاک سپردند و پسرش آحاز بجای او پادشاه شد."
  }
}