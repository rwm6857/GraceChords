{
  "bookNumber": 18,
  "book": "Job",
  "chapter": 32,
  "verses": {
    "1": "آن سه دوست ايوب، ديگر به او جواب ندادند، چون ايوب بر بی‌گناهی خود پافشاری می‌كرد.",
    "2": "شخصی به نام اليهو، پسر بركئيل بوزی، از طايفۀ رام، كه شاهد اين گفتگو بود خشمگين شد، زيرا ايوب نمی‌خواست قبول كند كه گناهكار است و خدا به حق او را مجازات كرده است.",
    "3": "او از آن سه رفيق ايوب نيز عصبانی بود، چون بدون اينكه پاسخ قانع كننده‌ای برای ايوب داشته باشند، او را محكوم می‌كردند.",
    "4": "اليهو صبر كرده و هيچ حرفی نزده بود چون سايرين از او بزرگتر بودند.",
    "5": "اما وقتی كه ديد آنها ديگر جوابی ندارند، برآشفت.",
    "6": "اليهو به سخن آمده چنين گفت: من جوانم و شما پير. به همين علت لب فرو بستم و جرأت نكردم عقيده‌ام را برای شما بيان كنم،",
    "7": "زيرا گفته‌اند كه پيران داناترند.",
    "8": "ولی حكمت و دانايی فقط بستگی به سن و سال ندارد، بلكه آن روحی كه در انسان قرار دارد و نفس خدای قادر مطلق است، به انسان حكمت می‌بخشد.",
    "10": "پس به من گوش بدهيد و بگذاريد عقيده‌ام را بيان كنم.",
    "11": "من در تمام اين مدت صبر كردم و با دقت به سخنان و دلايل شما گوش دادم. هيچكدام از شما نتوانستيد پاسخ ايوب را بدهيد و يا ثابت كنيد كه او گناهكار است.",
    "13": "به من نگوييد: «فقط خدا می‌تواند شخص گناهكار را به گناه ملزم كند.»",
    "14": "اگر ايوب با من به مباحثه پرداخته بود، با اين نوع منطق پاسخ او را نمی‌دادم!",
    "15": "شما حيران نشسته‌ايد و هيچ جوابی نداريد.",
    "16": "آيا حال كه شما سكوت كرده‌ايد من هم بايد همچنان صبر كنم و ساكت بمانم؟",
    "17": "نه، من به سهم خود جواب می‌دهم.",
    "18": "حرفهای زيادی برای گفتن دارم و ديگر نمی‌توانم صبر كنم.",
    "19": "مانند مشكی هستم كه از شراب پر شده و نزديک تركيدن است.",
    "20": "بايد حرف بزنم تا راحت شوم. پس بگذاريد من هم به سهم خود جواب بدهم.",
    "21": "من قصد ندارم از كسی طرفداری كنم و سخنان تملق‌آميز بگويم،",
    "22": "چون انسان چاپلوسی نيستم و گر نه خدا مرا هلاک می‌كرد."
  }
}