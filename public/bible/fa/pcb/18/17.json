{
  "bookNumber": 18,
  "book": "Job",
  "chapter": 17,
  "verses": {
    "1": "پايان زندگی من فرا رسيده و پايم لب گور است. قبر آماده است تا مرا در خود جای دهد.",
    "2": "مسخره كنندگان دور مرا گرفته‌اند. آنها را در همه جا می‌بينم.",
    "3": "هيچكس بر بی‌گناهی من گواهی نمی‌دهد زيرا تو ای خدا، به ايشان حكمت نداده‌ای تا بتوانند مرا ياری دهند. ای خدا، نگذار آنها پيروز شوند.",
    "5": "كسی كه برای منفعت خويش بضد دوستانش سخن گويد، فرزندانش كور خواهند شد.",
    "6": "خدا مرا مايۀ تمسخر مردم گردانيده است و آنها به صورتم تف می‌اندازند.",
    "7": "چشمانم از گريه تار شده و از من سايه‌ای بيش باقی نمانده است.",
    "8": "مردان درستكار وقتی مرا می‌بينند دچار حيرت می‌شوند. ولی سرانجام آدمهای بی‌گناه بر اشخاص نابكار پيروز خواهند شد،",
    "9": "و پاكان و درستكاران پيش خواهند رفت و قويتر و قويتر خواهند شد.",
    "10": "در بين شما كه مقابل من ايستاده‌ايد آدم فهميده‌ای نمی‌بينم.",
    "11": "روزهای من سپری شده، اميدهايم به باد فنا رفته و آرزوهای دلم برآورده نشده است.",
    "12": "دوستانم شب را روز و روز را شب می‌گويند! چگونه حقيقت را وارونه جلوه می‌دهند!",
    "13": "اگر بميرم، در تاريكی فرو رفته و قبر را پدر و كرم را مادر و خواهر خود خواهم خواند.",
    "15": "پس اميد من كجاست؟ آيا كسی می‌تواند آن را پيدا كند؟",
    "16": "نه، اميدم با من به گور می‌رود و با هم در دل خاک خواهيم خوابيد!"
  }
}