{
  "bookNumber": 18,
  "book": "Job",
  "chapter": 16,
  "verses": {
    "1": "آنگاه ايوب پاسخ داد:",
    "2": "من از اين حرفها زياد شنيده‌ام. همۀ شما تسلی‌دهندگان مزاحم هستيد.",
    "3": "آيا اين سخنان بيهودۀ شما پايانی ندارد؟ چه كسی شما را مجبور كرده اينهمه بحث كنيد؟",
    "4": "اگر بجای شما بودم من هم می‌توانستم همين حرفها را بزنم و سرم را تكان داده، شما را به باد انتقاد و ريشخند بگيرم.",
    "5": "اما اين كار را نمی‌كردم، بلكه طوری صحبت می‌كردم كه حرفهايم به شما كمكی بكند. سعی می‌كردم شما را تسلی داده، غمتان را برطرف سازم.",
    "6": "هر چه سخن می‌گويم ناراحتی و غصه‌ام كاهش نمی‌يابد. اگر هم سكوت كنم و هيچ حرف نزنم، اين نيز درد مرا دوا نخواهد كرد؛",
    "7": "زيرا خدا مرا از زندگی خسته كرده و خانواده‌ام را از من گرفته است.",
    "8": "ای خدا، تو آنچنان مرا در سختيها قرار داده‌ای كه از من پوست و استخوانی بيش نمانده است و دوستانم اين را دليل گناهان من می‌دانند.",
    "9": "خدا مرا به چشم يک دشمن نگاه می‌كند و در خشم خود گوشت بدنم را می‌درد.",
    "10": "مردم مرا مسخره می‌كنند و دور من جمع شده، به صورتم سيلی می‌زنند.",
    "11": "خدا مرا به دست گناهكاران سپرده است، به دست آنانی كه شرور و بدكارند.",
    "12": "من دركمال آرامش زندگی می‌كردم كه ناگاه خدا گلوی مرا گرفت و مرا پاره پاره كرد. اكنون نيز مرا هدف تيرهای خود قرار داده است.",
    "13": "با بی‌رحمی از هر سو تيرهای خود را بسوی من رها می‌كند و بدن مرا زخمی می‌سازد.",
    "14": "او مانند يک جنگجو پی‌درپی به من حمله می‌كند.",
    "15": "لباس ماتم پوشيده، به خاک ذلت نشسته‌ام.",
    "16": "از بس گريه كرده‌ام چشمانم سرخ شده و تاريكی بر ديدگانم سايه افكنده است.",
    "17": "ولی من بی‌گناهم و دعايم بی‌رياست.",
    "18": "ای زمين، خون مرا پنهان نكن؛ بگذار خونم از جانب من بانگ اعتراض برآورد.",
    "19": "من شاهدی در آسمان دارم كه از من حمايت می‌كند.",
    "20": "دوستانم مرا مسخره می‌كنند، ولی من اشكهای خود را در حضور خدا می‌ريزم",
    "21": "و به او التماس می‌كنم تا مثل شخصی كه به حرفهای دوستش گوش می‌دهد، به سخنانم توجه كند.",
    "22": "زيرا بزودی بايد به راهی بروم كه از آن بازگشتی نيست."
  }
}