{
  "bookNumber": 18,
  "book": "Job",
  "chapter": 35,
  "verses": {
    "1": "آيا اين درست است كه ادعا می‌كنی كه در حضور خدا بی‌گناهی، و می‌گويی: «از اين پاكی و بی‌گناهی خود سودی نبرده‌ام»؟",
    "4": "من جواب تو و همۀ دوستانت را می‌دهم.",
    "5": "به آسمان بلندی كه برفراز سر توست نگاه كن.",
    "6": "اگر گناه كنی چه لطمه‌ای به خدا می‌زنی؟ اگر خطاهای تو زياد شود چه تأثيری بر او دارد؟",
    "7": "يا اگر گناه نكنی، چه نفعی به او می‌رسانی؟",
    "8": "خواه گناه كنی، و خواه كار خوب انجام دهی، تأثير آن فقط بر انسانهاست.",
    "9": "وقتی به انسانها ظلم می‌شود، آنها ناله می‌كنند و فرياد برمی‌آورند تا كسی به دادشان برسد.",
    "10": "اما آنها به خدايی كه آنها را آفريده و از حيوانات و پرندگان داناتر گردانيده، و در تاريكيها به آنها نور اميد می‌بخشد، روی نمی‌آورند.",
    "12": "فرياد برمی‌آورند و كمک می‌طلبند اما خدا پاسخی نمی‌دهد، زيرا متكبر و شرور هستند.",
    "13": "فرياد آنها سودی ندارد، زيرا خدای قادر مطلق آن را نمی‌شنود و به آن توجهی ندارد.",
    "14": "ای ايوب، تو می‌گويی كه خدا را نمی‌توانی ببينی، اما صبر كن و منتظر باش، چون او به دعوی تو رسيدگی خواهد كرد.",
    "15": "می‌گويی: «خدا گناهكار را مجازات نمی‌كند و به گناهان او توجهی ندارد.»",
    "16": "اما تو از روی نادانی سخن می‌گويی و حرفهايت پوچ و باطل است."
  }
}