{
  "bookNumber": 18,
  "book": "Job",
  "chapter": 8,
  "verses": {
    "1": "آنگاه بلدد شوحی پاسخ داد:",
    "2": "ای ايوب، تا به كی به اين حرفها ادامه می‌دهی؟ حرفهای تو باد هواست!",
    "3": "آيا خدای قادر مطلق عدالت و انصاف را زير پا می‌گذارد؟",
    "4": "فرزندانت به خدا گناه كردند و او به حق، ايشان را مجازات نمود.",
    "5": "ولی اكنون تو به درگاه خدای قادر مطلق دعا كن.",
    "6": "اگر آدم پاک و خوبی باشی، او دعايت را می‌شنود و تو را اجابت می‌كند و خانهٔ تو را بركت می‌دهد.",
    "7": "عاقبت تو آنچنان از خير و بركت سرشار خواهد شد كه زندگی گذشته‌ات در برابر آن ناچيز بنظر خواهد آمد.",
    "8": "از سالخوردگان بپرس تا از تجربۀ خود به تو بياموزند.",
    "9": "ما آنقدر زندگی نكرده‌ايم كه همه چيز را بدانيم.",
    "10": "تو می‌توانی از حكمت گذشتگان درس عبرت بگيری و آنها به تو خواهند گفت كه",
    "11": "آنان كه خدا را فراموش می‌كنند ديگر اميدی ندارند. ايشان مانند گياهی در زمين بی‌آب هستند كه حتی پيش از آنكه آن را ببرند پژمرده می‌شود.",
    "14": "شخص بی‌خدا مانند كسی است كه به تار عنكبوت اعتماد كند.",
    "15": "اگر به آن تكيه نمايد، می‌افتد و اگر از آن آويزان شود، آن تار او را نگه نمی‌دارد.",
    "16": "او مانند گياهی است كه صبحگاهان تر و تازه می‌شود و شاخه‌هايش در باغ گسترده می‌گردند.",
    "17": "در ميان سنگها ريشه می‌دواند و خود را محكم نگه می‌دارد.",
    "18": "ولی وقتی آن را از ريشه می‌كنند ديگر كسی آن را به ياد نمی‌آورد،",
    "19": "و گياهان ديگری روييده جای آن را می‌گيرند. چنين است عاقبت شخص بی‌خدا.",
    "20": "ولی بدان كه خدا نيكان را ترک نمی‌گويد و بدكاران را كامياب نمی‌گرداند.",
    "21": "او دهانت را از خنده و فريادهای شادی پر خواهد كرد،",
    "22": "و دشمنانت را رسوا و خانۀ بدكاران را خراب خواهد نمود."
  }
}