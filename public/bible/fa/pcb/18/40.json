{
  "bookNumber": 18,
  "book": "Job",
  "chapter": 40,
  "verses": {
    "1": "آيا هنوز هم می‌خواهی با من كه خدای قادر مطلق هستم مباحثه كنی؟ تو كه از من انتقاد می‌كنی آيا می‌توانی جوابم را بدهی؟ ايوب به خداوند چنين پاسخ داد:",
    "4": "«من كوچكتر از آنم كه بتوانم به تو جواب دهم. دست بر دهانم می‌گذارم",
    "5": "و ديگر سخن نمی‌گويم.»",
    "6": "آنگاه خداوند از ميان گردباد بار ديگر به ايوب چنين گفت:",
    "7": "اكنون مثل يک مرد بايست و به سؤال من جواب بده.",
    "8": "آيا مرا به بی‌عدالتی متهم می‌سازی و مرا محكوم می‌كنی تا ثابت كنی كه حق با توست؟",
    "9": "آيا تو مثل من توانا هستی؟ آيا صدای تو می‌تواند مانند رعد من طنين اندازد؟",
    "10": "اگر چنين است پس خود را به فّر و شكوه ملبس ساز و با جلال و عظمت به پا خيز.",
    "11": "به متكبران نگاه كن و با خشم خود آنها را به زير انداز.",
    "12": "با يک نگاه، متكبران را ذليل كن و بدكاران را در جايی كه ايستاده‌اند پايمال نما.",
    "13": "آنها را با هم در خاک دفن كن و ايشان را در دنيای مردگان به بند بكش.",
    "14": "اگر بتوانی اين كارها را بكنی، آنگاه من قبول می‌كنم كه با قوت خود می‌توانی نجات يابی.",
    "15": "نگاهی به بهيموت بينداز! من او را آفريده‌ام، همانطور كه تو را آفريده‌ام! او مثل گاو علف می‌خورد.",
    "16": "كمر پر قدرت و عضلات شكمش را ملاحظه كن.",
    "17": "دمش مانند درخت سرو، راست است. رگ و پی رانش محكم بهم بافته شده است.",
    "18": "استخوانهايش مانند تكه‌های مفرغ و دنده‌هايش چون ميله‌های آهن، محكم می‌باشند.",
    "19": "عجيب‌ترين مخلوق من است و تنها من می‌توانم او را از پای درآورم.",
    "20": "كوهها بهترين علوفۀ خود را به او می‌دهند و حيوانات وحشی در كنار او بازی می‌كنند.",
    "21": "زير درختان كُنار، در نيزارها دراز می‌كشد",
    "22": "و سايۀ آنها او را می‌پوشانند و درختان بيد كنار رودخانه او را احاطه می‌كنند.",
    "23": "طغيان رودخانه‌ها او را مضطرب نمی‌سازد و حتی اگر امواج جوشان رود اردن بر سرش بريزد، ترس به خود راه نمی‌دهد.",
    "24": "هيچكس نمی‌تواند قلاب به بينی او بزند و او را به دام اندازد."
  }
}