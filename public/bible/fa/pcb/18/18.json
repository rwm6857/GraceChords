{
  "bookNumber": 18,
  "book": "Job",
  "chapter": 18,
  "verses": {
    "1": "آنگاه بلدد شوحی پاسخ داد:",
    "2": "تا كی می‌خواهی به اين حرفها ادامه دهی؟ اگر می‌خواهی ما هم سخن بگوييم قدری عاقلانه‌تر صحبت كن.",
    "3": "آيا تو فكر می‌كنی ما مثل حيوان بی‌شعور هستيم؟",
    "4": "چرا بی‌جهت عصبانی می‌شوی و به خود صدمه می‌زنی؟ آيا انتظار داری بخاطر تو زمين بلرزد و صخره‌ها واژگون شوند.",
    "5": "چراغ مرد بدكار خاموش خواهد شد و شعله‌اش نوری نخواهد داد.",
    "6": "در هر خانه‌ای كه شرارت وجود داشته باشد، تاريكی حكمفرما خواهد بود.",
    "7": "قدمهای شرور سست می‌شوند و او قربانی نقشه‌های خود می‌گردد.",
    "8": "او با پای خود به دام می‌افتد و تله پاشنۀ پای او را می‌گيرد و او را رها نمی‌كند.",
    "10": "سر راه او تله‌ها پنهان شده است.",
    "11": "ترسها از هر طرف به او هجوم می‌آورند و او را قدم به قدم تعقيب می‌كنند.",
    "12": "مصيبت دهان خود را برای او باز كرده و فلاكت آماده است تا او را به كام خود فرو برد.",
    "13": "مرض مهلک به جان او می‌افتد و او را به كام مرگ می‌كشاند.",
    "14": "از خانۀ امن خود جدا شده، نزد پادشاه مرگ برده می‌شود.",
    "15": "خانه‌اش در زير آتش گوگرد نابود می‌گردد.",
    "16": "ريشه و شاخه‌هايش می‌خشكند و از بين می‌روند.",
    "17": "خاطرۀ وجود او تمام از روی زمين محو می‌گردد و هيچكس او را به ياد نمی‌آورد.",
    "18": "از دنيای زندگان بيرون انداخته شده، از نور به تاريكی رانده می‌شود.",
    "19": "در ميان قومش نسلی از او باقی نمی‌ماند.",
    "20": "پير و جوان از سرنوشت او هراسان می‌شوند.",
    "21": "آری، اين بلايی است كه بر سر گناهكاران می‌آيد، بر سر آنانی كه خدا را نمی‌شناسند."
  }
}