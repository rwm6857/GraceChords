{
  "bookNumber": 18,
  "book": "Job",
  "chapter": 7,
  "verses": {
    "1": "زندگی انسان روی زمين مثل زندگی يک برده، طولانی و طاقت فرساست.",
    "2": "مانند زندگی غلامی است كه آرزو می‌كند زير سايه‌ای بيارامد، و مثل زندگی كارگری است كه منتظر است مزدش را بگيرد.",
    "3": "ماههای عمر من بی‌ثمر می‌گذرد؛ شبهای من طولانی و خسته كننده است.",
    "4": "شب كه سر بر بالين می‌گذارم می‌گويم: «ای كاش زودتر صبح شود.» و تا سپيده دم از اين پهلو به آن پهلو می‌غلطم.",
    "5": "بدنم پر از كرم و زخم است. پوست بدنم ترک خورده و پر از چرک است.",
    "6": "روزهای زندگی من بسرعت می‌گذرد و با نوميدی سپری می‌شود.",
    "7": "به ياد آوريد كه عمر من دمی بيش نيست و چشمانم ديگر روزهای خوش را نخواهد ديد.",
    "8": "چشمان شما كه الان مرا می‌بيند ديگر مرا نخواهد ديد. بدنبال من خواهيد گشت، ولی من ديگر نخواهم بود.",
    "9": "كسانی كه می‌ميرند مثل ابری كه پراكنده و ناپديد می‌شود، برای هميشه از اين دنيا می‌روند.",
    "10": "تا به ابد از خانه و خانوادۀ خود دور می‌شوند و ديگر هرگز كسی آنها را نخواهد ديد.",
    "11": "پس بگذاريد غم و غصه‌ام را بيان كنم؛ بگذاريد از تلخی جانم سخن بگويم.",
    "12": "ای خدا مگر من جانور وحشی هستم كه مرا در بند گذاشته‌ای؟",
    "13": "حتی وقتی در بسترم دراز می‌كشم تا بخوابم و بدبختی‌ام را فراموش كنم، تو با كابوس شب مرا می‌ترسانی.",
    "15": "برايم بهتر می‌بود گلويم را می‌فشردند و خفه‌ام می‌كردند تا اينكه به چنين زندگی نكبت‌باری ادامه بدهم.",
    "16": "از زندگی خود بيزارم. در اين چند روزی كه از عمرم باقی مانده مرا بحال خود رها كن.",
    "17": "انسان چه ارزشی دارد كه وقت خود را صرف او نمايی؟",
    "18": "هر روز صبح از او بازجويی كنی و هر لحظه او را بيازمايی؟",
    "19": "چرا حتی يک لحظه تنهايم نمی‌گذاری تاآب دهانم را فرو برم؟",
    "20": "ای خدايی كه ناظر بر اعمال آدميان هستی، آيا گناه من به تو لطمه‌ای زده است؟ برای چه مرا هدف تيرهای خود قرار داده‌ای؟ آيا من برای تو مانعی هستم؟",
    "21": "چرا گناهم را نمی‌بخشی و از تقصير من در نمی‌گذری؟ من بزودی زير خاک خواهم رفت و تو بدنبالم خواهی گشت، ولی من ديگر نخواهم بود."
  }
}