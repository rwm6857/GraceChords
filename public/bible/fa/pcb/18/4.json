{
  "bookNumber": 18,
  "book": "Job",
  "chapter": 4,
  "verses": {
    "1": "آنگاه اليفاز تيمانی پاسخ داد:",
    "2": "ای ايوب، آيا اجازه می‌دهی چند كلمه‌ای حرف بزنم؟ چون ديگر نمی‌توانم ساكت بمانم.",
    "3": "تو در گذشته بسياری را نصيحت كرده‌ای كه به خدا توكل جويند. به ضعيفان و بيچارگان و كسانی كه گرفتار يأس بودند، قوت قلب داده‌ای.",
    "5": "ولی اكنون كه مصيبت به سراغ تو آمده است پريشان شده‌ای.",
    "6": "آدم پرهيزكار و درستكاری مثل تو، در چنين مواقعی نبايد اميد و اعتمادش را از دست بدهد.",
    "7": "قدری فكر كن و ببين آيا تابحال ديده‌ای انسان درستكار و بی‌گناهی هلاک شود؟",
    "8": "تجربه نشان می‌دهد كه هر چه بكاری همان را درو می‌كنی. كسانی كه گناه و بدی می‌كارند همان را درو می‌كنند.",
    "9": "آنها زير دست توانای خدا نابود می‌شوند.",
    "10": "اگر چه مانند شير ژيان، درنده خو هستند، اما خُرد و تباه خواهند گرديد.",
    "11": "مثل شيرهای پير و ناتوان از گرسنگی خواهند مرد و تمام فرزندانشان پراكنده خواهند شد.",
    "12": "يک شب وقتی در خواب عميقی بودم، زمزمه‌ای به گوشم رسيد و حقيقتی بر من آشكار گشت.",
    "14": "ناگهان ترس وجودم را فرا گرفت. از وحشت، تمام بدنم می‌لرزيد.",
    "15": "روحی از برابر من گذشت و موی بر تنم راست شد!",
    "16": "حضور روح را احساس می‌كردم، ولی نمی‌توانستم او را ببينم. سپس در آن سكوت وحشتناک اين ندا به گوشم رسيد:",
    "17": "«آيا انسان خاكی می‌تواند در نظر خدای خالق، پاک و بی‌گناه باشد؟",
    "18": "حتی فرشتگان آسمان نيز در نظر خدا پاک نيستند،",
    "19": "چه برسد به آدميانی كه از خاک آفريده شده‌اند و مانند بيد ناپايدارند.",
    "20": "صبح، زنده‌اند و شب، می‌ميرند و برای هميشه از بين می‌روند و كسی هم آنها را به ياد نمی‌آورد.",
    "21": "شمع زندگيشان خاموش می‌گردد و می‌ميرند، و هيچكس اهميت نمی‌دهد."
  }
}