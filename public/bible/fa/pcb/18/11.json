{
  "bookNumber": 18,
  "book": "Job",
  "chapter": 11,
  "verses": {
    "1": "آنگاه سوفر نعماتی پاسخ داد:",
    "2": "آيا به اين همه سخنان بی‌معنی نبايد پاسخ گفت؟ آيا كسی با پرحرفی می‌تواند خود را تبرئه كند؟",
    "3": "ای ايوب، آيا فكر می‌كنی ما نمی‌توانيم جواب تو را بدهيم؟ وقتی كه خدا را مسخره می‌كنی، آيا فكر می‌كنی ما ساكت خواهيم نشست؟",
    "4": "ادعا می‌كنی كه حرفهايت درست است و در نظر خدا پاک هستی!",
    "5": "ای كاش خدا صحبت می‌كرد و می‌گفت كه نظرش دربارۀ تو چيست.",
    "6": "ای كاش او كاری می‌كرد كه تو خود را آنطور كه هستی می‌ديدی، زيرا او هر آنچه را كه تو انجام داده‌ای می‌داند. بدان كه خدا كمتر از آنچه كه سزاوار بوده‌ای تو را تنبيه كرده است.",
    "7": "آيا تو افكار و مقاصد خدا را می‌دانی؟ آيا با تحقيق و تجسس می‌توانی به آنها پی‌ببری؟",
    "8": "افكار او بلندتر از آسمان و وسيعتر از زمين و گسترده‌تر از درياهاست. پس تو با عقل خود در برابر او چه می‌توانی بكنی؟",
    "10": "وقتی خدا تو را می‌گيرد و محاكمه می‌كند، نبايد با او مخالفت كنی،",
    "11": "زيرا او خوب می‌داند چه كسی گناهكار است و از شرارت انسان آگاه می‌باشد.",
    "12": "مرد نادان زمانی دانا می‌شود كه خر وحشی انسان بزايد!",
    "13": "حال دل خود را پاک كن و دستهايت را بسوی خدا برافراز؛",
    "14": "گناهانت را از خود دور كن و از بدی دست بردار؛",
    "15": "تا بتوانی بدون خجالت سر خود را بلند كنی و با جرأت و اطمينان بايستی.",
    "16": "آنگاه تمام سختيهای خود را فراموش خواهی كرد و از آنها چون آب رفته ياد خواهی نمود.",
    "17": "زندگی تو از آفتاب نيمروز درخشانتر خواهد شد و تيرگی زندگيت مانند صبح روشن خواهد گشت.",
    "18": "در زندگی اميد و اطمينان خواهی داشت و خدا به تو آرامش و امنيت خواهد بخشيد.",
    "19": "از دشمنان ترسی نخواهی داشت و بسياری دست نياز بسوی تو دراز خواهند كرد.",
    "20": "ولی بدان كه برای گناهكار راه فراری نيست و تنها اميدش مرگ است."
  }
}