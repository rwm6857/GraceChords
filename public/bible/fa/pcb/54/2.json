{
  "bookNumber": 54,
  "book": "1 Timothy",
  "chapter": 2,
  "verses": {
    "1": "چند نكتۀ مهم را نيز مورد تأكيد قرار می‌دهم: برای همۀ مردم دعا كن؛ از خدا درخواست كن كه بر آنان رحم كند؛ و بسبب آنچه كه برای ايشان انجام خواهد داد، او را شكر كن.",
    "2": "همچنين، برای رهبران و مقامات مملكت به پيشگاه خداوند دعا كن تا بتوانيم در صلح و آرامش بسر بريم و زندگی خداپسندانه و پاک و شايسته‌ای داشته باشيم.",
    "3": "دعا كردن برای ديگران، كاری است كه نجات‌دهندۀ ما خدا را خشنود می‌سازد،",
    "4": "زيرا او مشتاق است كه همۀ مردم نجات يابند و به اين حقيقت پی ببرند",
    "5": "كه خدا واحد است، و ميان خدا و مردم، انسانی وجود دارد به نام عيسی مسيح كه جان خود را فدای تمام بشريت كرد تا با اين كار، خدا و انسان را با يكديگر آشتی دهد. اين پيغامی است كه خدا در زمان مناسب به جهانيان داد؛",
    "7": "و در نهايت راستی اعلام می‌كنم كه من بعنوان رسول خدا انتخاب شده‌ام تا اين حقيقت را به غيريهوديان برسانم و به ايشان تعليم دهم كه چگونه خدا انسان را از راه ايمان نجات می‌بخشد.",
    "8": "بنابراين، می‌خواهم كه مردان در هر جا، آزاد از گناه و خشم و نفرت، دستهای پاک خود را بلند كرده، به درگاه خدا دعا كنند.",
    "9": "زنان نيز بايد در طرز پوشاک و آرايش خود باوقار باشند. زنان مسيحی بايد برای نيكوكاری و اخلاق خوب خود مورد توجه قرار گيرند، نه برای آرايش مو و يا آراستن خود به زيور آلات و لباس‌های پرزرق و برق.",
    "11": "زنان بايد در سكوت و با اطاعت كامل به فراگيری مسايل روحانی بپردازند.",
    "12": "اجازه نمی‌دهم زنان به مردان چيزی ياد دهند و يا بر آنان مسلط شوند. زنان بايد در جلسات كليسايی ساكت باشند.",
    "13": "علت اين امر آنست كه خدا نخست «آدم» را آفريد و بعد «حوّا» را.",
    "14": "و اين آدم نبود كه فريب شيطان را خورد، بلكه حوّا فريب خورد و گناه كرد.",
    "15": "از اين جهت، خدا زنان را به درد زايمان دچار ساخت؛ اما اگر به او ايمان آورند و زندگی آرام و با محبت و پاكی را در پيش گيرند، روح ايشان را نجات خواهد داد."
  }
}