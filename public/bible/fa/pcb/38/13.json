{
  "bookNumber": 38,
  "book": "Zechariah",
  "chapter": 13,
  "verses": {
    "1": "«در آن زمان برای خاندان داود ومردم اورشليم چشمه‌ای جاری خواهد شد، چشمه‌ای كه ايشان را از همۀ گناهان و ناپاكی‌هايشان پاک خواهد ساخت.»",
    "2": "خداوند قادر متعال می‌فرمايد: «در آن روز هرگونه بت‌پرستی را در سراسر سرزمين اسرائيل برمی‌اندازم، بطوری كه اثری از آن باقی نماند و نام بتها فراموش شود. سرزمين را بكلی از وجود انبيای دروغين و فالگيران پاک می‌كنم،",
    "3": "و اگر كسی باز به دروغ نبوت كند، به دست پدر و مادر خودش كشته خواهد شد! به او خواهند گفت: «تو بايد كشته شوی، چون به نام خداوند كاذبانه نبوت می‌كنی.»",
    "4": "«در آن روز انبيای دروغين از نبوتهايشان خجالت خواهند كشيد و ديگر برای فريب دادن مردم لباس انبيا را برتن نخواهند كرد.",
    "5": "هر يک از آنها خواهند گفت: «من نبی نيستم، من يک كشاورزم و شغلم از جوانی كشاورزی بوده است.»",
    "6": "و اگر كسی بپرسد: «پس اين زخمها روی بدن تو چيست؟» جواب می‌دهد: «در نزاع با دوستان زخمی شده‌ام.»",
    "7": "خداوند قادر متعال می‌فرمايد: «ای شمشير بضد شبان من، آن مردی كه همدوش و همكار من است، برخيز! شبان را بزن تا گوسفندان پراكنده شوند. من قوم خود را خواهم زد",
    "8": "و دو سوم آنها از بين خواهند رفت.",
    "9": "يک سوم باقيمانده را از ميان آتش می‌گذرانم و آنها را پاک می‌كنم، درست مثل طلا و نقره كه بوسيلۀ آتش، خالص می‌شوند. ايشان نام مرا خواهند خواند و من آنها را اجابت خواهم نمود. من خواهم گفت: «اينها قوم من هستند.» و ايشان خواهند گفت: «خداوند، خدای ماست.»"
  }
}