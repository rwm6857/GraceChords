{
  "bookNumber": 38,
  "book": "Zechariah",
  "chapter": 6,
  "verses": {
    "1": "در يک رؤيای ديگر چهار عرابه ديدم كه از ميان دو كوه مسی بيرون آمدند.",
    "2": "عرابۀ اول بوسيلۀ اسبهای سرخ، عرابۀ دوم بوسيلۀ اسبهای سياه،",
    "3": "عرابۀ سوم بوسيله اسبهای سفيد و عرابۀ چهارم بوسيلۀ اسبهای ابلق كشيده می‌شدند.",
    "4": "از فرشته پرسيدم: «ای سرورم، اينها چه هستند؟»",
    "5": "جواب داد: «اينها چهار روح آسمانی هستند كه در حضور خداوند تمامی زمين می‌ايستند و اينک برای انجام فرمان او به حركت در آمده‌اند.",
    "6": "اسبهای سرخ بطرف شرق، اسبهای سياه بطرف شمال، اسبهای سفيد بطرف غرب و اسبهای ابلق بطرف جنوب خواهند رفت.»",
    "7": "اسبها بيتابی می‌كردند كه حركت كنند و در سراسر زمين بگردند. خداوند فرمود: «برويد و گشت خود را آغاز كنيد.» پس آنها راه افتادند و تمام زمين را گشتند.",
    "8": "آنگاه خداوند مرا احضار كرد و فرمود: «آنهايی كه به سرزمين شمال رفتند، حكم مرا اجرا كرده خشم مرا در آنجا فرو نشاندند.»",
    "9": "در پيامی ديگر خداوند به من فرمود:",
    "10": "«حلدای، طوبيا و يدعيا از طرف يهوديان تبعيد شده در بابل، هدايايی از طلا و نقره آورده‌اند. هدايا را از آنها بگير و به خانۀ يوشيا (پسر صفنيا) برو و با آنها تاجی بساز. سپس تاج را بر سر يهوشع (پسر يهوصادق) كاهن اعظم بگذار.",
    "12": "به او بگو كه خداوند قادر متعال چنين می‌فرمايد: «تو نمونه‌ای هستی از آن مردی كه «شاخه» ناميده می‌شود. او از جايی كه هست جوانه خواهد زد و خانۀ خداوند را بازسازی خواهد كرد.",
    "13": "اوست آنكه خانۀ خداوند را بنا می‌كند و از شكوه پادشاهی برخوردار می‌شود. او در مقام كاهن و پادشاه حكمرانی خواهد كرد، و بين اين دو مقام هماهنگی كامل خواهد بود.»",
    "14": "سپس، اين تاج را بعنوان هديه‌ای از طرف حلدای، طوبيا، يدعيا و يوشيا در خانۀ خداوند بگذار تا يادگاری باشد.»",
    "15": "مردمی كه در جاهای دوردست زندگی می‌كنند، خواهند آمد و در بازسازی خانۀ خداوند كمک خواهند كرد؛ آنگاه خواهيد دانست كه خداوند قادر متعال مرا نزد شما فرستاده است. اين هنگامی اتفاق خواهد افتاد كه شما از خداوند، خدای خويش كاملاً اطاعت كنيد."
  }
}