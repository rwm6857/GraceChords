{
  "bookNumber": 5,
  "book": "Deuteronomy",
  "chapter": 34,
  "verses": {
    "1": "آنگاه موسی از دشتهای موآب به قلۀ پيسگاه در كوه نبو، كه در مقابل اريحاست رفت و خداوند تمامی سرزمين موعود را به او نشان داد: از جلعاد تا دان،",
    "2": "تمام زمين قبيلۀ نفتالی، زمينهای قبايل افرايم و منسی، زمين قبيلۀ يهودا تا دريای مديترانه،",
    "3": "صحرای نگب و تمام ناحيۀ درهٔ اريحا (شهر نخلستان) تا صوغر.",
    "4": "خداوند به موسی فرمود: «اين است سرزمينی كه من به ابراهيم و اسحاق و يعقوب وعده دادم كه به فرزندانشان بدهم. اكنون به تو اجازه دادم آن را ببينی، ولی پايت را در آنجا نخواهی گذاشت.»",
    "5": "بنابراين موسی، خدمتگزار خداوند، چنانكه خداوند گفته بود در سرزمين موآب درگذشت.",
    "6": "خداوند او را در دره‌ای نزديک بيت‌فغور در سرزمين موآب دفن نمود، ولی تا به امروز هيچكس مكان دفن او را نمی‌داند.",
    "7": "موسی هنگام مرگ صد و بيست سال داشت، با وجود اين هنوز نيرومند بود و چشمانش به خوبی می‌ديد.",
    "8": "قوم اسرائيل سی روز در دشتهای موآب برای او عزاداری كردند.",
    "9": "يوشع (پسر نون) پر از روح حكمت بود، زيرا موسی دستهای خود را بر او نهاده بود. بنابراين مردم اسرائيل از او اطاعت می‌كردند و دستوراتی را كه خداوند به موسی داده بود پيروی می‌نمودند.",
    "10": "در اسرائيل پيامبری مانند موسی نبوده است كه خداوند با او رودررو صحبت كرده باشد.",
    "11": "موسی به فرمان خداوند، معجزات عظيمی در حضور فرعون مصر، درباريانش و تمام قوم او انجام داد.",
    "12": "هيچكس تا بحال نتوانسته است قدرت و معجزات شگفت‌انگيزی را كه موسی در حضور قوم اسرائيل نشان داد، ظاهر سازد."
  }
}