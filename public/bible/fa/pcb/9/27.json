{
  "bookNumber": 9,
  "book": "1 Samuel",
  "chapter": 27,
  "verses": {
    "1": "داود با خود فكر كرد: «روزی شائول مرا خواهد كشت. پس بهتر است به سرزمين فلسطينی‌ها بروم تا او از تعقيب من دست بردارد؛ آنگاه از دست او رهايی خواهم يافت.»",
    "2": "پس داود و آن ششصد نفر كه همراهش بودند با خانواده‌های خود به جت رفتند تا تحت حمايت اخيش پادشاه (پسر معوک) زندگی كنند. داود زنان خود، اخينوعم يزرعيلی و ابيجايل كرملی (زن سابق نابال) را نيز همراه خود برد.",
    "4": "به شائول خبر رسيد كه داود به جت رفته است. پس او از تعقيب داود دست كشيد.",
    "5": "روزی داود به اخيش گفت: «لزومی ندارد ما در پايتخت نزد شما باشيم؛ اگر اجازه بدهيد به يكی از شهرهای كوچک می‌رويم و در آنجا زندگی می‌كنيم.»",
    "6": "پس اخيش، صِقلَغ را به او داد و اين شهر تا به امروز به پادشاهان يهودا تعلق دارد.",
    "7": "آنها مدت يک سال و چهار ماه در سرزمين فلسطينی‌ها زندگی كردند.",
    "8": "داود و سربازانش از آنجا قبايل جشوری و جَرِزی و عماليقی را مورد تاخت و تاز قرار می‌دادند. (اين قبايل از قديم در سرزمينی كه تا شور و مصر امتداد می‌يافت زندگی می‌كردند.)",
    "9": "در اين تاخت و تازها، يک نفر را هم زنده نمی‌گذاشتند و گله‌ها و اموال آنها را غارت می‌نمودند، و وقتی نزد اخيش برمی‌گشتند",
    "10": "اخيش می‌پرسيد: «امروز به كجا حمله برديد؟» داود هم جواب می‌داد به جنوب يهودا يا جنوب يَرحَم‌ئيل يا جنوب سرزمين قينيها.",
    "11": "داود، مرد يا زنی را زنده نمی‌گذاشت تا به جت بيايد و بگويد كه او به كجا حمله كرده است. مادامی كه داود در سرزمين فلسطينی‌ها زندگی می‌كرد، كارش همين بود.",
    "12": "كم‌كم اخيش به داود اعتماد پيدا كرد و با خود گفت: «داود با اين كارهايش مورد نفرت قوم خود اسرائيل قرار گرفته، پس تا عمر دارد مرا خدمت خواهد كرد.»"
  }
}