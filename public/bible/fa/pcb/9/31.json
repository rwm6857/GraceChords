{
  "bookNumber": 9,
  "book": "1 Samuel",
  "chapter": 31,
  "verses": {
    "1": "فلسطينی‌ها با اسرائيلی‌ها وارد جنگ شدند و آنها را شكست دادند. اسرائيليها فرار كردند و در دامنۀ كوه جلبوع، تلفات زيادی بجای گذاشتند.",
    "2": "فلسطينی‌ها شائول و پسران او يوناتان، ابيناداب و ملكيشوع را محاصره كردند و پسرانش را كشتند.",
    "3": "عرصه بر شائول تنگ شد و تيراندازان فلسطينی دورش را گرفته او را بسختی مجروح كردند.",
    "4": "پس شائول به محافظ خود گفت: «پيش از آنكه به دست اين كافران بيفتم و با رسوايی كشته شوم، تو با شمشيرت مرا بكش!» ولی آن مرد ترسيد اين كار را بكند. پس شائول شمشير خود را گرفت و خود را بر آن انداخت و مرد.",
    "5": "محافظ شائول چون او را مرده ديد، او نيز خود را روی شمشيرش انداخت و همراه شائول مرد.",
    "6": "بدين ترتيب، شائول و سه پسرش و محافظ وی و همۀ افرادش در آن روز كشته شدند.",
    "7": "اسرائيلی‌هايی كه در آنسوی دره يزرعيل و شرق رود اردن بودند، وقتی شنيدند كه سربازانشان فرار كرده و شائول و پسرانش كشته شده‌اند، شهرهای خود را ترک نموده گريختند. پس فلسطينی‌ها آمدند و در آن شهرها ساكن شدند.",
    "8": "در فردای آن روز، چون فلسطينی‌ها برای غارت كشته‌شدگان رفتند، جنازۀ شائول و سه پسرش را كه در كوه جلبوع افتاده بود يافتند.",
    "9": "آنها سر شائول را از تنش جدا كرده، اسلحۀ او را باز كردند، سپس جارچيان به سراسر فلسطين فرستادند تا خبر كشته شدن شائول را به بتخانه‌ها و مردم فلسطين برسانند.",
    "10": "اسلحۀ شائول را در بتخانۀ عشتاروت گذاشتند و جسدش را بر ديوار شهر بيتشان آويختند.",
    "11": "وقتی ساكنان يابيشِ جلعاد، آنچه را كه فلسطينی‌ها بر سر شائول آورده بودند شنيدند،",
    "12": "مردان دلاور خود را به بيت‌شان فرستادند. آنها تمام شب در راه بودند تا سرانجام به بيتشان رسيدند و اجساد شائول و پسرانش را از ديوار پايين كشيده، به يابيش آوردند و آنها را در آنجا سوزاندند.",
    "13": "سپس استخوانهای ايشان را گرفته، زير درخت بلوطی كه در يابيش است دفن كردند و هفت روز روزه گرفتند."
  }
}