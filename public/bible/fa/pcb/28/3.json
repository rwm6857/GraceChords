{
  "bookNumber": 28,
  "book": "Hosea",
  "chapter": 3,
  "verses": {
    "1": "آنگاه خداوند به من فرمود: «برو و دوباره زن خود را بردار و نزد خود بياور. هر چند او زنا را دوست دارد و معشوقۀ مرد ديگری است، ولی تو او را دوست داشته باش؛ چنانكه من نيز اسرائيل را دوست می‌دارم، هر چند ايشان بسوی خدايان ديگر رفته‌اند و قرصهای نان كشمشی به بتهايشان تقديم می‌كنند.»",
    "2": "بنابراين، من زن خود را به پانزده مثقال نقره و پنجاه من جو خريدم",
    "3": "و به او گفتم كه بايد مدت زيادی منتظر من بماند و در اين مدت بدنبال مردهای ديگر نرود و از فاحشگی خود كاملاً دست بردارد؛ من نيز در اين مدت منتظر او خواهم بود.",
    "4": "اين امر نشان می‌دهد كه اسرائيل ساليان درازی را بدون پادشاه و رهبر، بدون قربانگاه و معبد و كاهن، و حتی بدون بت به سر خواهند برد.",
    "5": "پس از آن ايشان بسوی خداوند، خدايشان و داود ، پادشاهشان بازگشت خواهند نمود. ايشان با ترس و لرز بسوی خداوند خواهند آمد و از بركات او برخوردار خواهند گرديد."
  }
}