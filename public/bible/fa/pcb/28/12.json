{
  "bookNumber": 28,
  "book": "Hosea",
  "chapter": 12,
  "verses": {
    "1": "كارهايی كه مردم اسرائيل می‌كنند تمام بيهوده و مخرب است. آنها روز و شب دروغ و خشونت را رواج می‌دهند. با آشور عهد می‌بندند و از مصر كمک می‌طلبند.",
    "2": "خداوند از يهودا شكايت دارد و اسرائيل را برای كارهای بدی كه كرده است عادلانه مجازات خواهد كرد.",
    "3": "يعقوب، جد اسرائيل، در شكم مادرش با برادرش نزاع كرد و وقتی مرد بالغی شد، حتی با خدا نيز جنگيد.",
    "4": "آری، با فرشته كشتی گرفت و پيروز شد. سپس با گريه و التماس از او تقاضای بركت نمود. در بيت‌ئيل خداوند را ديد و خدا با او صحبت كرد",
    "5": "همان خدای قادر متعال كه نامش «يهوه» است.",
    "6": "پس حال، ای اسرائيل، بسوی خداوند بازگشت نما؛ با محبت و راستی زندگی كن و با صبر و تحمل در انتظار خدا باش.",
    "7": "خداوند می‌فرمايد: «اسرائيل مانند فروشنده‌ای است كه اجناس خود را با ترازوی نادرست می‌فروشد و كلاه‌برداری را دوست دارد.",
    "8": "او به خود می‌بالد و می‌گويد: من ثروتمند هستم تمام اين ثروت را خودم بدست آورده‌ام و كسی نمی‌تواند مرا به كلاهبرداری متهم كند.",
    "9": "«ولی من كه خداوند تو هستم و تو را از بردگی مصر رهانيدم، دوباره تو را می‌فرستم تا در خيمه‌ها زندگی كنی، چنانكه در بيابان زندگی می‌كردی.",
    "10": "«من انبيای خود را فرستادم تا با رؤياها و مثلهای زياد، شما را از خواب غفلت بيدار كنند،",
    "11": "ولی هنوز در جلجال قربانگاه‌ها مثل شيار كشتزارها رديف به رديف و پشت سر هم قرار دارند تا روی آنها برای بتهايتان قربانی كنيد. جلعاد هم از بتها پر است و اشخاص باطل و گناهكار آنها را پرستش می‌كنند.»",
    "12": "يعقوب به ارام فرار كرد و با كار چوپانی همسری برای خود گرفت.",
    "13": "خداوند پيامبری فرستاد تا قوم خود را از مصر بيرون آورد و از ايشان محافظت نمايد.",
    "14": "ولی اينک اسرائيل خداوند را بشدت به خشم آورده است، پس خداوند او را به جرم گناهانش محكوم به مرگ خواهد كرد."
  }
}