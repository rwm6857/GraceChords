{
  "bookNumber": 28,
  "book": "Hosea",
  "chapter": 6,
  "verses": {
    "1": "قوم اسرائيل می‌گويند: «بياييد بسوی خداوند بازگشت نماييم. او ما را دريده و خودش نيز ما را شفا خواهد داد. او ما را مجروح ساخته و خود بر زخم ما مرهم خواهد گذاشت.",
    "2": "بعد از دو سه روز ما را دوباره زنده خواهد كرد و ما در حضور او زندگی خواهيم نمود.",
    "3": "بياييد تلاش كنيم تا خداوند را بشناسيم! همانطور كه دميدن سپيدۀ صبح و ريزش باران بهاری حتمی است، اجابت دعای ما از جانب او نيز حتمی است.»",
    "4": "اما خداوند می‌فرمايد: «ای اسرائيل و يهودا، من با شما چه كنم؟ زيرا محبت شما مانند شبنم صبحگاهی زودگذر است.",
    "5": "به اين دليل است كه من انبيای خود را فرستاده‌ام تا كلام داوری مرا بيان كنند و از هلاكتی كه در انتظارتان است شما را آگاه سازند. پس بدانيد كه داوری من چون صاعقه بر شما فرود خواهد آمد.",
    "6": "من از شما محبت می‌خواهم نه قربانی. من از هدايای شما خشنود نيستم بلكه خواهان آنم كه مرا بشناسيد.",
    "7": "«ولی شما نيز مانند آدم ، عهد مرا شكستيد و محبت مرا رد كرديد.",
    "8": "جلعاد، شهر گناهكاران و قاتلان است.",
    "9": "اهالی آن راهزنان تبهكاری هستند كه برای قربانيان خود در كمين می‌نشينند. كاهنان در طول راه شكيم، كشتار می‌كنند و دست به هر نوع گناهی می‌زنند.",
    "10": "آری، من عملی هولناک در اسرائيل ديده‌ام؛ مردم بدنبال خدايان ديگر رفته و بكلی نجس شده‌اند.",
    "11": "«ای يهودا، مجازاتهای بسياری نيز در انتظار تو می‌باشد."
  }
}