{
  "bookNumber": 30,
  "book": "Amos",
  "chapter": 3,
  "verses": {
    "1": "ای اسرائيل، به پيام خداوند گوش دهيد. اين پيام برای تمام قومی است كه او از سرزمين مصر بيرون آورد:",
    "2": "«از ميان تمام اقوام روی زمين، من تنها شما را انتخاب كرده‌ام. به همين دليل، وقتی گناه می‌كنيد، شما را تنبيه می‌كنم؛",
    "3": "زيرا گناهان شما باعث می‌شود رابطه بين من و شما تيره گردد.",
    "4": "«تا دليلی نداشته باشم، آيا مثل شير غرش می‌كنم؟ شير ژيان وقتی غرش می‌كند نشان می‌دهد كه خود را برای طعمه آماده می‌كند.",
    "5": "تله، تا پا رويش نگذارند بسته نمی‌شود؛ همچنين شما نيز پا روی تله گذاشته‌ايد.",
    "6": "شيپور جنگ در شهر به صدا درآمده است! پس بترسيد؛ زيرا من كه خداوند هستم سرزمين شما را دچار مصيبت و بلا می‌گردانم؛",
    "7": "ولی پيش از آن بوسيلۀ انبياء به شما هشدار خواهم داد.»",
    "8": "شير غرش كرده است! از ترس بلرزيد. خداوند، خود حكم محكوميت شما را صادر كرده است و من جرأت ندارم آن را اعلام نكنم.",
    "9": "ساكنان قصرهای اشدود و مصر را جمع كنيد و به آنها بگوييد: «روی كوه‌های سامره بنشينيد تا شاهد جنايت‌های ننگين اسرائيل باشيد.»",
    "10": "خداوند می‌فرمايد: «قوم من درستكاری را از ياد برده‌اند. كاخهای آنها پر از غنايمی است كه از راه دزدی و غارت بدست آمده است.",
    "11": "بنابراين، دشمن می‌آيد و آنها را محاصره نموده، قلعه‌هايشان را ويران می‌كند و آن كاخهای مجلل را غارت می‌نمايد.»",
    "12": "خداوند می‌فرمايد: «هرگاه چوپانی بخواهد گوسفندش را از چنگ شير برهاند، فقط می‌تواند دو ساق يا يک گوش گوسفند را از دهان شير بيرون بكشد. در سامره نيز وضعيت همينطور خواهد بود و فقط عدۀ كمی از بنی‌اسرائيل كه بر تختهای مجلل نشسته‌اند جان سالم بدر خواهند برد.»",
    "13": "خداوند، خدای قادر متعال می‌فرمايد: «به اين اعلاميه گوش كنيد و آن را در سراسر اسرائيل به گوش همه برسانيد.",
    "14": "همان روزی كه اسرائيل را بسبب گناهانش تنبيه كنم، قربانگاه‌های بتها را نيز در بيت‌ئيل نابود خواهم كرد. شاخهای قربانگاه بريده می‌شود و به زمين می‌افتد.",
    "15": "كاخهای ثروتمندان را خراب خواهم كرد و خانه‌های زيبای ييلاقی و قشلاقی و قصرهای ساخته شده از عاج ايشان را با خاک يكسان خواهم ساخت.»"
  }
}