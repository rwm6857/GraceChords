{
  "bookNumber": 24,
  "book": "Jeremiah",
  "chapter": 47,
  "verses": {
    "1": "پيش از آنكه سپاه مصر، شهر فلسطينی غزه را تصرف كند، خداوند اين پيغام را دربارۀ فلسطينيان به من داد: «بنگريد! از سوی شمال سيلی می‌آيد، مانند رودی كه طغيان كرده باشد! سيل می‌آيد تا سرزمين فلسطينيان و هر چه در آن است، و شهرها و مردمانش را از ميان ببرد. مردم و ساكنين آنجا از ترس و وحشت، فرياد خواهند زد و گريه و زاری خواهند نمود،",
    "3": "زيرا صدای سم اسبها و خروش عرابه‌ها و چرخهای آن به گوش می‌رسد! پدران می‌گريزند، بی‌آنكه به فكر فرزندان درماندۀ خود باشند!",
    "4": "چون زمان نابودی تمام فلسطينيان و همدستانشان در صور و صيدون فرا رسيده است. من، خداوند، آنانی را كه از جزيرۀ كريت آمده‌اند، يعنی فلسطينی‌ها را از بين خواهم برد.",
    "5": "شهرهای غزه و اشقلون با خاک يكسان خواهند شد. ای بازماندگان فلسطينی كه در وادی زندگی می‌كنيد، تا به كی عزاداری خواهيد كرد؟",
    "6": "«مردم فرياد برآورده خواهند گفت: «ای شمشير خداوند، كی آرام خواهی گرفت؟ به غلاف خود برگرد و آرام بگير و استراحت كن!»",
    "7": "ولی چطور می‌تواند آرام گيرد، در حاليكه من او را مأمور كرده‌ام تا شهر اشقلون و شهرهای ساحلی را از بين ببرد.»"
  }
}